<!DOCTYPE html>
<html lang="en"><head><meta charset="UTF-8">

    <meta name="viewport" content="width=device-width, initial-scale=1">

    <title>अध्येता - A Sanskrit Reader - भगिरथप्रयत्नः</title>

    <link rel="stylesheet" href="/a/main.css">

</head>


<body><header><p>ॐ श्री गणपतये नमः</p>

<h1>अध्येता - A Sanskrit Reader</h1>

</header>


<main><nav><a href='/'>Home</a> » <a href='/sa/k'>कथाः   काव्यानि   च</a> » <a href='/sa/k/l'>लघुकथाः</a></nav><document loc="/sa/k/l"><title>भगिरथप्रयत्नः</title>



<metadata>Unique Words: 89</metadata>


<sec><p>राजा भगीरथः पूर्वजान् उद्धर्तुम् इच्छति। तदर्थं सः गङ्गा प्राप्तुं तपश्चर्यां करोति। पापानि विनाशयितुं पुण्यानि
च प्रदातुं भगवती गङ्गा एव प्रभवति। किन्तु इयं गङ्गा स्वर्गात् इह भूतले आगन्तुं कथं प्रभवेत्? अतः सः परमं देवं
महादेवं गत्वा तं स्तोतुम्, आराधयितुं, पूजयितुं, नन्तुं च आरभते।</p>


<p>भगीरथस्य घोरां तपस्यां दृष्ट्वा महादेवः सन्तुष्टः तं वरं याचितुं कथयति। भगीरथः प्रार्थयते—“हे महादेव न
अहं राज्यं लब्धुं, सुखं प्राप्तुम्, अर्थं वा संग्रहीतुम् उत्सुकः किन्तु मम पूर्वजान् उद्धर्तुं तेषा पापानि च क्षालयितुम्
अहम् इच्छामि। अतः अहं तव समीपं गङ्गायाः अवतारणार्थं समागतः। त्वम् एव माम् उपकर्तुं समर्थः” इति।</p>


<p>तेन प्रसन्नः शिवः भगवतीं गङ्गां पृथ्वीतले अवतरितुम् आदिशति। भगीरथप्रयत्नेन एव परमपावनी गङ्गा
लोकान् समुद्धर्तुं पृथ्वीतले अवतीर्णा।</p>

</sec>

<origin date="2013" page="25">संस्कृतवाग्विलासः १</origin>
<copyright>कविकुलगुरु-कालिदास-संस्कृत-विश्वविद्यालयः</copyright>
</document>
</main>


<footer><p><a href="/copyright.html">Copyright</a>
</p>

</footer>


</body>

</html>
