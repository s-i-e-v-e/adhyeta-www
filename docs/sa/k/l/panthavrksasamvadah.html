<!DOCTYPE html>
<html lang="en"><head><meta charset="UTF-8">

    <meta name="viewport" content="width=device-width, initial-scale=1">

    <title>अध्येता - A Sanskrit Reader - पान्थवृक्षसंवादः</title>

    <link rel="stylesheet" href="/a/main.css">

</head>


<body><header><p>ॐ श्री गणपतये नमः</p>

<h1>अध्येता - A Sanskrit Reader</h1>

</header>


<main><nav><a href='/'>Home</a> » <a href='/sa/k'>कथाः   काव्यानि   च</a> » <a href='/sa/k/l'>लघुकथाः</a></nav><document loc="/sa/k/l"><title>पान्थवृक्षसंवादः</title>



<metadata>Unique Words: 83</metadata>


<sec><p>पान्थः — को भवान्?</p>

<p>वृक्षः — किमर्थं पृच्छसि?। किमर्थं प्रश्नेन माम् आयासयसि? किमर्थं स्वेन मार्गेण न गच्छसि?</p>

<p>पान्थः — अपि त्वं मम प्रश्नेन विषीदसि? तर्हि न पृच्छामि। न त्वा प्रश्नेन आयासयामि। स्वेन मार्गेण गच्छामि।</p>

<p>वृक्षः — न विषीदामि। अह प्रयच्छामि तुभ्यम् उत्तरम्।</p>

<p>पान्थः — त्वं निगृूहसि दुःखं विषादं वा। त्वम् अलीकं वदसि न विषीदामि इति।</p>

<p>वृक्षः — मित्र, सत्यं विषीदामि। अहं दुःखम् अनुभवामि। अहं श्मशानवृक्षः भवामि।</p>

<p>पान्थः — किं तेन?</p>

<p>वृक्षः — अपि पश्यसि तं वटवृक्षम्?</p>

<p>पान्थः — अवश्यं पश्यामि।</p>

<p>वृक्षः — जनाः तस्य घनां छायाम् अभिलषन्ति।</p>

<p>पान्थः — अपि नाम तेन विषीदसि?</p>

<p>वृक्षः — न खलु स्वप्ने अपि तेन विषीदामि। अहम् अपि घनां छायां करोमि। परं जनाः ताम् न अभिलषन्ति।</p>

<p>पान्थः — किं तेन?</p>

<p>वृक्षः — किम् एवं वदसि? मम छाया अपि लोकानां न उपयुक्ता इति दुःखम् अनुभवामि।</p>

<p>पान्थः — अहो तव उपकारे तत्परता! वयं मनुष्याः स्वार्थेन तुष्यामः। त्वं पुनः परोपकारम् इच्छसि। त्वं
परोपकारेण तुष्यसि। धन्यः त्वम्।</p>

<p>वृक्षः — सफलः अहम्।</p>

</sec>

<origin date="2013" page="11">संस्कृतवाग्विलासः १</origin>
<copyright>कविकुलगुरु-कालिदास-संस्कृत-विश्वविद्यालयः</copyright>
</document>
</main>


<footer><p><a href="/copyright.html">Copyright</a>
</p>

</footer>


</body>

</html>
