<!DOCTYPE html><html lang="en"><head><meta charset="UTF-8"><meta name="viewport" content="width=device-width, initial-scale=1"><title>अध्येता - A Sanskrit Reader - वाल्मीकिरामायणम् बालकाण्डम् २५ सर्गः</title><link rel="stylesheet" href="/a/main.css"><script src="/a/main.js"></script></head><body><header><p class="prayer">॥ ॐ श्री गणपतये नमः ॥</p>
<div class="logo"><h1>अध्येता</h1>
<p>a sanskrit reader</p>
<svg focusable="false" class="icon" xmlns="http://www.w3.org/2000/svg"><path d=""></path></svg></div></header><main><nav><a href='/'>Home</a> » <a href='/sa/itihasa/valmikiramayanam'>वाल्मीकिरामायणम्</a> » <a href='/sa/itihasa/valmikiramayanam/1'>वाल्मीकिरामायणम् बालकाण्डम्</a></nav><a-document loc="/sa/itihasa/valmikiramayanam/1/025.sxml"><a-title>वाल्मीकिरामायणम् बालकाण्डम् २५ सर्गः</a-title><a-meta>
<p>Unique Words: 196</p>
</a-meta><hr><a-sec><p id="1.25.1"><a-v>मुनेर्वचनमक्लीबं श्रुत्वा नरवरात्मजः।</a-v><a-v>राघवः प्राञ्जलिर्भूत्वा प्रत्युवाच दृढव्रतः॥ १</a-v></p>
<p id="1.25.2"><a-v>पितुर्वचननिर्देशात्पितुर्वचनगौरवात्।</a-v><a-v>वचनं कौशिकस्येति कर्तव्यमविशङ्कया॥ २</a-v></p>
<p id="1.25.3"><a-v>अनुशिष्टोऽस्म्ययोध्यायां गुरुमध्ये महात्मना।</a-v><a-v>पित्रा दशरथेनाहं नावज्ञेयं च तद्वचः॥ ३</a-v></p>
<p id="1.25.4"><a-v>सोऽहं पितुर्वचः श्रुत्वा शासनाद्ब्रह्म वादिनः।</a-v><a-v>करिष्यामि न संदेहस्ताटकावधमुत्तमम्॥ ४</a-v></p>
<p id="1.25.5"><a-v>गोब्राह्मणहितार्थाय देशस्यास्य सुखाय च।</a-v><a-v>तव चैवाप्रमेयस्य वचनं कर्तुमुद्यतः॥ ५</a-v></p>
<p id="1.25.6"><a-v>एवमुक्त्वा धनुर्मध्ये बद्ध्वा मुष्टिमरिंदमः।</a-v><a-v>ज्याशब्दमकरोत्तीव्रं दिशः शब्देन पूरयन्॥ ६</a-v></p>
<p id="1.25.7"><a-v>तेन शब्देन वित्रस्तास्ताटका वनवासिनः।</a-v><a-v>ताटका च सुसंक्रुद्धा तेन शब्देन मोहिता॥ ७</a-v></p>
<p id="1.25.8"><a-v>तं शब्दमभिनिध्याय राक्षसी क्रोधमूर्छिता।</a-v><a-v>श्रुत्वा चाभ्यद्रवद्वेगाद्यतः शब्दो विनिःसृतः॥ ८</a-v></p>
<p id="1.25.9"><a-v>तां दृष्ट्वा राघवः क्रुद्धां विकृतां विकृताननाम्।</a-v><a-v>प्रमाणेनातिवृद्धां च लक्ष्मणं सोऽभ्यभाषत॥ ९</a-v></p>
<p id="1.25.10"><a-v>पश्य लक्ष्मण यक्षिण्या भैरवं दारुणं वपुः।</a-v><a-v>भिद्येरन्दर्शनादस्या भीरूणां हृदयानि च॥ १०</a-v></p>
<p id="1.25.11"><a-v>एनां पश्य दुराधर्षां माया बलसमन्विताम्।</a-v><a-v>विनिवृत्तां करोम्यद्य हृतकर्णाग्रनासिकाम्॥ ११</a-v></p>
<p id="1.25.12"><a-v>न ह्येनामुत्सहे हन्तुं स्त्रीस्वभावेन रक्षिताम्।</a-v><a-v>वीर्यं चास्या गतिं चापि हनिष्यामीति मे मतिः॥ १२</a-v></p>
<p id="1.25.13"><a-v>एवं ब्रुवाणे रामे तु ताटका क्रोधमूर्छिता।</a-v><a-v>उद्यम्य बाहू गर्जन्ती राममेवाभ्यधावत॥ १३</a-v></p>
<p id="1.25.14"><a-v>तामापतन्तीं वेगेन विक्रान्तामशनीमिव।</a-v><a-v>शरेणोरसि विव्याध सा पपात ममार च॥ १४</a-v></p>
<p id="1.25.15"><a-v>तां हतां भीमसंकाशां दृष्ट्वा सुरपतिस्तदा।</a-v><a-v>साधु साध्विति काकुत्स्थं सुराश्च समपूजयन्॥ १५</a-v></p>
<p id="1.25.16"><a-v>उवाच परमप्रीतः सहस्राक्षः पुरंदरः।</a-v><a-v>सुराश्च सर्वे संहृष्टा विश्वामित्रमथाब्रुवन्॥ १६</a-v></p>
<p id="1.25.17"><a-v>मुने कौशिके भद्रं ते सेन्द्राः सर्वे मरुद्गणाः।</a-v><a-v>तोषिताः कर्मणानेन स्नेहं दर्शय राघवे॥ १७</a-v></p>
<p id="1.25.18"><a-v>प्रजापतेर्कृशाश्वस्य पुत्रान्सत्यपराक्रमान्।</a-v><a-v>तपोबलभृतान्ब्रह्मन्राघवाय निवेदय॥ १८</a-v></p>
<p id="1.25.19"><a-v>पात्रभूतश्च ते ब्रह्मंस्तवानुगमने धृतः।</a-v><a-v>कर्तव्यं च महत्कर्म सुराणां राजसूनुना॥ १९</a-v></p>
<p id="1.25.20"><a-v>एवमुक्त्वा सुराः सर्वे हृष्टा जग्मुर्यथागतम्।</a-v><a-v>विश्वामित्रं पूजयित्वा ततः संध्या प्रवर्तते॥ २०</a-v></p>
<p id="1.25.21"><a-v>ततो मुनिवरः प्रीतिस्ताटका वधतोषितः।</a-v><a-v>मूर्ध्नि राममुपाघ्राय इदं वचनमब्रवीत्॥ २१</a-v></p>
<p id="1.25.22"><a-v>इहाद्य रजनीं राम वसेम शुभदर्शन।</a-v><a-v>श्वः प्रभाते गमिष्यामस्तदाश्रमपदं मम॥ २२</a-v></p>
<p><a-v>इति श्रीरामायणे बालकाण्डे पञ्चविंशतितमः सर्गः ॥ २५</a-v></p>
</a-sec><hr><a-source>वाल्मीकिरामायणम् Baroda Critical Edition</a-source><a-copyright>CC0. No rights reserved</a-copyright></a-document></main><footer>
<p><a href="/copyright.html">Copyright</a></p>
</footer></body></html>
