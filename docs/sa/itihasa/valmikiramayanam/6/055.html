<!DOCTYPE html><html lang="en"><head><meta charset="UTF-8"><meta name="viewport" content="width=device-width, initial-scale=1"><title>अध्येता - A Sanskrit Reader - वाल्मीकिरामायणम् युद्धकाण्डम् ५५ सर्गः</title><link rel="stylesheet" href="/a/main.css"><script src="/a/main.js"></script></head><body><header><p class="prayer">॥ ॐ श्री गणपतये नमः ॥</p>
<div class="logo"><h1>अध्येता</h1>
<p>a sanskrit reader</p>
<svg focusable="false" class="icon" xmlns="http://www.w3.org/2000/svg"><path d=""></path></svg></div></header><main><nav><a href='/'>Home</a> » <a href='/sa/itihasa/valmikiramayanam'>वाल्मीकिरामायणम्</a> » <a href='/sa/itihasa/valmikiramayanam/6'>वाल्मीकिरामायणम् युद्धकाण्डम्</a></nav><a-document loc="/sa/itihasa/valmikiramayanam/6/055.sxml"><a-title>वाल्मीकिरामायणम् युद्धकाण्डम् ५५ सर्गः</a-title><a-meta>
<p>Unique Words: 1020</p>
</a-meta><hr><a-sec><p id="6.55.1"><a-v>ते निवृत्ता महाकायाः श्रुत्वाङ्गदवचस्तदा।</a-v><a-v>नैष्ठिकीं बुद्धिमास्थाय सर्वे संग्रामकाङ्क्षिणः।</a-v><a-v>रामोऽयमिति विज्ञाय जहास विकृतस्वनम्।</a-v><a-v>पातयन्निव सर्वेषां हृदयानि वनौकसाम्॥ १</a-v></p>
<p id="6.55.2"><a-v>समुदीरितवीर्यास्ते समारोपितविक्रमाः।</a-v><a-v>पर्यवस्थापिता वाक्यैरङ्गदेन वलीमुखाः।</a-v><a-v>प्रहस्य विकृतं भीमं स मेघस्वनितोपमम्।</a-v><a-v>कुम्भकर्णो महातेजा राघवं वाक्यमब्रवीत्॥ २</a-v></p>
<p id="6.55.3"><a-v>प्रयाताश्च गता हर्षं मरणे कृतनिश्चयाः।</a-v><a-v>चक्रुः सुतुमुलं युद्धं वानरास्त्यक्तजीविताः।</a-v><a-v>नाहं विराधो विज्ञेयो न कबन्धः खरो न च।</a-v><a-v>न वाली न च मारीचः कुम्भकर्णोऽहमागतः॥ ३</a-v></p>
<p id="6.55.4"><a-v>अथ वृक्षान्महाकायाः सानूनि सुमहान्ति च।</a-v><a-v>वानरास्तूर्णमुद्यम्य कुम्भकर्णमभिद्रवन्।</a-v><a-v>पश्य मे मुद्गरं घोरं सर्वकालायसं महत्।</a-v><a-v>अनेन निर्जिता देवा दानवाश्च मया पुरा॥ ४</a-v></p>
<p id="6.55.5"><a-v>स कुम्भकर्णः संक्रुद्धो गदामुद्यम्य वीर्यवान्।</a-v><a-v>अर्दयन्सुमहाकायः समन्ताद्व्याक्षिपद्रिपून्।</a-v><a-v>विकर्णनास इति मां नावज्ञातुं त्वमर्हसि।</a-v><a-v>स्वल्पापि हि न मे पीडा कर्णनासाविनाशनात्॥ ५</a-v></p>
<p id="6.55.6"><a-v>शतानि सप्त चाष्टौ च सहस्राणि च वानराः।</a-v><a-v>प्रकीर्णाः शेरते भूमौ कुम्भकर्णेन पोथिताः।</a-v><a-v>दर्शयेक्ष्वाकुशार्दूल वीर्यं गात्रेषु मे लघु।</a-v><a-v>ततस्त्वां भक्षयिष्यामि दृष्टपौरुषविक्रमम्॥ ६</a-v></p>
<p id="6.55.7"><a-v>षोडशाष्टौ च दश च विंशत्त्रिंशत्तथैव च</a-v><a-v>परिक्षिप्य च बाहुभ्यां खादन्विपरिधावति</a-v><a-v>भक्षयन्भृशसंक्रुद्धो गरुडः पन्नगानिव</a-v><a-v>स कुम्भकर्णस्य वचो निशम्य</a-v><a-v>रामः सुपुङ्खान्विससर्ज बाणान्।</a-v><a-v>तैराहतो वज्रसमप्रवेगै</a-v><a-v>र्न चुक्षुभे न व्यथते सुरारिः॥ ७</a-v></p>
<p id="6.55.8"><a-v>हनूमाञ्शैलशृङ्गाणि वृक्षांश्च विविधान्बहून्</a-v><a-v>ववर्ष कुम्भकर्णस्य शिरस्यम्बरमास्थितः</a-v><a-v>यैः सायकैः सालवरा निकृत्ता</a-v><a-v>वाली हतो वानरपुंगवश्च।</a-v><a-v>ते कुम्भकर्णस्य तदा शरीरं</a-v><a-v>वज्रोपमा न व्यथयां प्रचक्रुः॥ ८</a-v></p>
<p id="6.55.9"><a-v>तानि पर्वतशृङ्गाणि शूलेन तु बिभेद ह</a-v><a-v>बभञ्ज वृक्षवर्षं च कुम्भकर्णो महाबलः</a-v><a-v>स वारिधारा इव सायकांस्ता</a-v><a-v>न्पिबञ्शरीरेण महेन्द्रशत्रुः।</a-v><a-v>जघान रामस्य शरप्रवेगं</a-v><a-v>व्याविध्य तं मुद्गरमुग्रवेगम्॥ ९</a-v></p>
<p id="6.55.10"><a-v>ततो हरीणां तदनीकमुग्रं</a-v><a-v>दुद्राव शूलं निशितं प्रगृह्य।</a-v><a-v>तस्थौ ततोऽस्यापततः पुरस्ता</a-v><a-v>न्महीधराग्रं हनुमान्प्रगृह्य।</a-v><a-v>ततस्तु रक्षः क्षतजानुलिप्तं</a-v><a-v>वित्रासनं देवमहाचमूनाम्।</a-v><a-v>व्याविध्य तं मुद्गरमुग्रवेगं</a-v><a-v>विद्रावयामास चमूं हरीणाम्॥ १०</a-v></p>
<p id="6.55.11"><a-v>स कुम्भकर्णं कुपितो जघान</a-v><a-v>वेगेन शैलोत्तमभीमकायम्।</a-v><a-v>स चुक्षुभे तेन तदाभिबूतो</a-v><a-v>मेदार्द्रगात्रो रुधिरावसिक्तः।</a-v><a-v>वायव्यमादाय ततो वरास्त्रं</a-v><a-v>रामः प्रचिक्षेप निशाचराय।</a-v><a-v>समुद्गरं तेन जहार बाहुं</a-v><a-v>स कृत्तबाहुस्तुमुलं ननाद॥ ११</a-v></p>
<p id="6.55.12"><a-v>स शूलमाविध्य तडित्प्रकाशं</a-v><a-v>गिरिं यथा प्रज्वलिताग्रशृङ्गम्।</a-v><a-v>बाह्वन्तरे मारुतिमाजघान</a-v><a-v>गुहोऽचलं क्रौञ्चमिवोग्रशक्त्या।</a-v><a-v>स तस्य बाहुर्गिरिशृङ्गकल्पः</a-v><a-v>समुद्गरो राघवबाणकृत्तः।</a-v><a-v>पपात तस्मिन्हरिराजसैन्ये</a-v><a-v>जघान तां वानरवाहिनीं च॥ १२</a-v></p>
<p id="6.55.13"><a-v>स शूलनिर्भिन्न महाभुजान्तरः</a-v><a-v>प्रविह्वलः शोणितमुद्वमन्मुखात्।</a-v><a-v>ननाद भीमं हनुमान्महाहवे</a-v><a-v>युगान्तमेघस्तनितस्वनोपमम्।</a-v><a-v>ते वानरा भग्नहतावशेषाः</a-v><a-v>पर्यन्तमाश्रित्य तदा विषण्णाः।</a-v><a-v>प्रवेपिताङ्गा ददृशुः सुघोरं</a-v><a-v>नरेन्द्ररक्षोऽधिपसंनिपातम्॥ १३</a-v></p>
<p id="6.55.14"><a-v>ततो विनेदुः सहसा प्रहृष्टा</a-v><a-v>रक्षोगणास्तं व्यथितं समीक्ष्य।</a-v><a-v>प्लवंगमास्तु व्यथिता भयार्ताः</a-v><a-v>प्रदुद्रुवुः संयति कुम्भकर्णात्।</a-v><a-v>स कुम्भकर्णोऽस्त्रनिकृत्तबाहु</a-v><a-v>र्महान्निकृत्ताग्र इवाचलेन्द्रः।</a-v><a-v>उत्पाटयामास करेण वृक्षं</a-v><a-v>ततोऽभिदुद्राव रणे नरेन्द्रम्॥ १४</a-v></p>
<p id="6.55.15"><a-v>नीलश्चिक्षेप शैलाग्रं कुम्भकर्णाय धीमते</a-v><a-v>तमापतन्तं संप्रेक्ष्य मुष्टिनाभिजघान ह</a-v><a-v>तं तस्य बाहुं सह सालवृक्षं</a-v><a-v>समुद्यतं पन्नगभोगकल्पम्।</a-v><a-v>ऐन्द्रास्त्रयुक्तेन जहार रामो</a-v><a-v>बाणेन जाम्बूनदचित्रितेन॥ १५</a-v></p>
<p id="6.55.16"><a-v>मुष्टिप्रहाराभिहतं तच्छैलाग्रं व्यशीर्यत</a-v><a-v>सविस्फुलिङ्गं सज्वालं निपपात महीतले</a-v><a-v>स कुम्भकर्णस्य भुजो निकृत्तः</a-v><a-v>पपात भूमौ गिरिसंनिकाशः।</a-v><a-v>विवेष्टमानो निजघान वृक्षा</a-v><a-v>ञ्शैलाञ्शिलावानरराक्षसांश्च॥ १६</a-v></p>
<p id="6.55.17"><a-v>ऋषभः शरभो नीलो गवाक्षो गन्धमादनः</a-v><a-v>पञ्चवानरशार्दूलाः कुम्भकर्णमुपाद्रवन्</a-v><a-v>तं छिन्नबाहुं समवेक्ष्य रामः</a-v><a-v>समापतन्तं सहसा नदन्तम्।</a-v><a-v>द्वावर्धचन्द्रौ निशितौ प्रगृह्य</a-v><a-v>चिच्छेद पादौ युधि राक्षसस्य॥ १७</a-v></p>
<p id="6.55.18"><a-v>शैलैर्वृक्षैस्तलैः पादैर्मुष्टिभिश्च महाबलाः</a-v><a-v>कुम्भकर्णं महाकायं सर्वतोऽभिनिजघ्निरे</a-v><a-v>निकृत्तबाहुर्विनिकृत्तपादो</a-v><a-v>विदार्य वक्त्रं वडवामुखाभम्।</a-v><a-v>दुद्राव रामं सहसाभिगर्ज</a-v><a-v>न्राहुर्यथा चन्द्रमिवान्तरिक्षे॥ १८</a-v></p>
<p id="6.55.19"><a-v>स्पर्शानिव प्रहारांस्तान्वेदयानो न विव्यथे</a-v><a-v>ऋषभं तु महावेगं बाहुभ्यां परिषस्वजे</a-v><a-v>अपूरयत्तस्य मुखं शिताग्रै</a-v><a-v>रामः शरैर्हेमपिनद्धपुङ्खैः।</a-v><a-v>स पूर्णवक्त्रो न शशाक वक्तुं</a-v><a-v>चुकूज कृच्छ्रेण मुमोह चापि॥ १९</a-v></p>
<p id="6.55.20"><a-v>कुम्भकर्णभुजाभ्यां तु पीडितो वानरर्षभः</a-v><a-v>निपपातर्षभो भीमः प्रमुखागतशोणितः</a-v><a-v>अथाददे सूर्यमरीचिकल्पं</a-v><a-v>स ब्रह्मदण्डान्तककालकल्पम्।</a-v><a-v>अरिष्टमैन्द्रं निशितं सुपुङ्खं</a-v><a-v>रामः शरं मारुततुल्यवेगम्॥ २०</a-v></p>
<p id="6.55.21"><a-v>मुष्टिना शरभं हत्वा जानुना नीलमाहवे</a-v><a-v>आजघान गवाक्षं च तलेनेन्द्ररिपुस्तदा</a-v><a-v>तं वज्रजाम्बूनदचारुपुङ्खं</a-v><a-v>प्रदीप्तसूर्यज्वलनप्रकाशम्।</a-v><a-v>महेन्द्रवज्राशनितुल्यवेगं</a-v><a-v>रामः प्रचिक्षेप निशाचराय॥ २१</a-v></p>
<p id="6.55.22"><a-v>दत्तप्रहरव्यथिता मुमुहुः शोणितोक्षिताः</a-v><a-v>निपेतुस्ते तु मेदिन्यां निकृत्ता इव किंशुकाः</a-v><a-v>स सायको राघवबाहुचोदितो</a-v><a-v>दिशः स्वभासा दश संप्रकाशयन्।</a-v><a-v>विधूमवैश्वानरदीप्तदर्शनो</a-v><a-v>जगाम शक्राशनितुल्यविक्रमः॥ २२</a-v></p>
<p id="6.55.23"><a-v>तेषु वानरमुख्येषु पतितेषु महात्मसु</a-v><a-v>वानराणां सहस्राणि कुम्भकर्णं प्रदुद्रुवुः</a-v><a-v>स तन्महापर्वतकूटसंनिभं</a-v><a-v>विवृत्तदंष्ट्रं चलचारुकुण्डलम्।</a-v><a-v>चकर्त रक्षोऽधिपतेः शिरस्तदा</a-v><a-v>यथैव वृत्रस्य पुरा पुरंदरः॥ २३</a-v></p>
<p id="6.55.24"><a-v>तं शैलमिव शैलाभाः सर्वे तु प्लवगर्षभाः</a-v><a-v>समारुह्य समुत्पत्य ददंशुश्च महाबलाः</a-v><a-v>तद्रामबाणाभिहतं पपात</a-v><a-v>रक्षःशिरः पर्वतसंनिकाशम्।</a-v><a-v>बभञ्ज चर्यागृहगोपुराणि</a-v><a-v>प्राकारमुच्चं तमपातयच्च॥ २४</a-v></p>
<p id="6.55.25"><a-v>तं नखैर्दशनैश्चापि मुष्टिभिर्जानुभिस्तथा</a-v><a-v>कुम्भकर्णं महाकायं ते जघ्नुः प्लवगर्षभाः</a-v><a-v>तच्चातिकायं हिमवत्प्रकाशं</a-v><a-v>रक्षस्तदा तोयनिधौ पपात।</a-v><a-v>ग्राहान्महामीनचयान्भुजंगमा</a-v><a-v>न्ममर्द भूमिं च तथा विवेश॥ २५</a-v></p>
<p id="6.55.26"><a-v>स वानरसहस्रैस्तैराचितः पर्वतोपमः</a-v><a-v>रराज राक्षसव्याघ्रो गिरिरात्मरुहैरिव</a-v><a-v>तस्मिर्हते ब्राह्मणदेवशत्रौ</a-v><a-v>महाबले संयति कुम्भकर्णे।</a-v><a-v>चचाल भूर्भूमिधराश्च सर्वे</a-v><a-v>हर्षाच्च देवास्तुमुलं प्रणेदुः॥ २६</a-v></p>
<p id="6.55.27"><a-v>बाहुभ्यां वानरान्सर्वान्प्रगृह्य स महाबलः</a-v><a-v>भक्षयामास संक्रुद्धो गरुडः पन्नगानिव</a-v><a-v>ततस्तु देवर्षिमहर्षिपन्नगाः</a-v><a-v>सुराश्च भूतानि सुपर्णगुह्यकाः।</a-v><a-v>सयक्षगन्धर्वगणा नभोगताः</a-v><a-v>प्रहर्षिता राम पराक्रमेण॥ २७</a-v></p>
<p id="6.55.28"><a-v>प्रक्षिप्ताः कुम्भकर्णेन वक्त्रे पातालसंनिभे</a-v><a-v>नासा पुटाभ्यां निर्जग्मुः कर्णाभ्यां चैव वानराः</a-v><a-v>प्रहर्षमीयुर्बहवस्तु वानराः</a-v><a-v>प्रबुद्धपद्मप्रतिमैरिवाननैः।</a-v><a-v>अपूजयन्राघवमिष्टभागिनं</a-v><a-v>हते रिपौ भीमबले दुरासदे॥ २८</a-v></p>
<p id="6.55.29"><a-v>भक्षयन्भृशसंक्रुद्धो हरीन्पर्वतसंनिभः</a-v><a-v>बभञ्ज वानरान्सर्वान्संक्रुद्धो राक्षसोत्तमः</a-v><a-v>स कुम्भकर्णं सुरसैन्यमर्दनं</a-v><a-v>महत्सु युद्धेष्वपराजितश्रमम्।</a-v><a-v>ननन्द हत्वा भरताग्रजो रणे</a-v><a-v>महासुरं वृत्रमिवामराधिपः॥ २९</a-v></p>
<p id="6.55.30"><a-v>मांसशोणितसंक्लेदां भूमिं कुर्वन्स राक्षसः।</a-v><a-v>चचार हरिसैन्येषु कालाग्निरिव मूर्छितः॥ ३०</a-v></p>
<p id="6.55.31"><a-v>वज्रहस्तो यथा शक्रः पाशहस्त इवान्तकः।</a-v><a-v>शूलहस्तो बभौ तस्मिन्कुम्भकर्णो महाबलः॥ ३१</a-v></p>
<p id="6.55.32"><a-v>यथा शुष्काण्यरण्यानि ग्रीष्मे दहति पावकः।</a-v><a-v>तथा वानरसैन्यानि कुम्भकर्णो विनिर्दहत्॥ ३२</a-v></p>
<p id="6.55.33"><a-v>ततस्ते वध्यमानास्तु हतयूथा विनायकाः।</a-v><a-v>वानरा भयसंविग्ना विनेदुर्विस्वरं भृशम्॥ ३३</a-v></p>
<p id="6.55.34"><a-v>अनेकशो वध्यमानाः कुम्भकर्णेन वानराः।</a-v><a-v>राघवं शरणं जग्मुर्व्यथिताः खिन्नचेतसः॥ ३४</a-v></p>
<p id="6.55.35"><a-v>तमापतन्तं संप्रेक्ष्य कुम्भकर्णं महाबलम्।</a-v><a-v>उत्पपात तदा वीरः सुग्रीवो वानराधिपः॥ ३५</a-v></p>
<p id="6.55.36"><a-v>स पर्वताग्रमुत्क्षिप्य समाविध्य महाकपिः।</a-v><a-v>अभिदुद्राव वेगेन कुम्भकर्णं महाबलम्॥ ३६</a-v></p>
<p id="6.55.37"><a-v>तमापतन्तं संप्रेक्ष्य कुम्भकर्णः प्लवंगमम्।</a-v><a-v>तस्थौ विवृतसर्वाङ्गो वानरेन्द्रस्य संमुखः॥ ३७</a-v></p>
<p id="6.55.38"><a-v>कपिशोणितदिग्धाङ्गं भक्षयन्तं महाकपीन्।</a-v><a-v>कुम्भकर्णं स्थितं दृष्ट्वा सुग्रीवो वाक्यमब्रवीत्॥ ३८</a-v></p>
<p id="6.55.39"><a-v>पातिताश्च त्वया वीराः कृतं कर्म सुदुष्करम्।</a-v><a-v>भक्षितानि च सैन्यानि प्राप्तं ते परमं यशः॥ ३९</a-v></p>
<p id="6.55.40"><a-v>त्यज तद्वानरानीकं प्राकृतैः किं करिष्यसि।</a-v><a-v>सहस्वैकं निपातं मे पर्वतस्यास्य राक्षस॥ ४०</a-v></p>
<p id="6.55.41"><a-v>तद्वाक्यं हरिराजस्य सत्त्वधैर्यसमन्वितम्।</a-v><a-v>श्रुत्वा राक्षसशार्दूलः कुम्भकर्णोऽब्रवीद्वचः॥ ४१</a-v></p>
<p id="6.55.42"><a-v>प्रजापतेस्तु पौत्रस्त्वं तथैवर्क्षरजःसुतः।</a-v><a-v>श्रुतपौरुषसंपन्नस्तस्माद्गर्जसि वानर॥ ४२</a-v></p>
<p id="6.55.43"><a-v>स कुम्भकर्णस्य वचो निशम्य</a-v><a-v>व्याविध्य शैलं सहसा मुमोच।</a-v><a-v>तेनाजघानोरसि कुम्भकर्णं</a-v><a-v>शैलेन वज्राशनिसंनिभेन॥ ४३</a-v></p>
<p id="6.55.44"><a-v>तच्छैलशृङ्गं सहसा विकीर्णं</a-v><a-v>भुजान्तरे तस्य तदा विशाले।</a-v><a-v>ततो विषेदुः सहसा प्लवंगमा</a-v><a-v>रक्षोगणाश्चापि मुदा विनेदुः॥ ४४</a-v></p>
<p id="6.55.45"><a-v>स शैलशृङ्गाभिहतश्चुकोप</a-v><a-v>ननाद कोपाच्च विवृत्य वक्त्रम्।</a-v><a-v>व्याविध्य शूलं च तडित्प्रकाशं</a-v><a-v>चिक्षेप हर्यृक्षपतेर्वधाय॥ ४५</a-v></p>
<p id="6.55.46"><a-v>तत्कुम्भकर्णस्य भुजप्रविद्धं</a-v><a-v>शूलं शितं काञ्चनदामजुष्टम्।</a-v><a-v>क्षिप्रं समुत्पत्य निगृह्य दोर्भ्यां</a-v><a-v>बभञ्ज वेगेन सुतोऽनिलस्य॥ ४६</a-v></p>
<p id="6.55.47"><a-v>कृतं भारसहस्रस्य शूलं कालायसं महत्।</a-v><a-v>बभञ्ज जनौमारोप्य प्रहृष्टः प्लवगर्षभः॥ ४७</a-v></p>
<p id="6.55.48"><a-v>स तत्तदा भग्नमवेक्ष्य शूलं</a-v><a-v>चुकोप रक्षोऽधिपतिर्महात्मा।</a-v><a-v>उत्पाट्य लङ्कामलयात्स शृङ्गं</a-v><a-v>जघान सुग्रीवमुपेत्य तेन॥ ४८</a-v></p>
<p id="6.55.49"><a-v>स शैलशृङ्गाभिहतो विसंज्ञः</a-v><a-v>पपात भूमौ युधि वानरेन्द्रः।</a-v><a-v>तं प्रेक्ष्य भूमौ पतितं विसंज्ञं</a-v><a-v>नेदुः प्रहृष्टा युधि यातुधानाः॥ ४९</a-v></p>
<p id="6.55.50"><a-v>तमभ्युपेत्याद्भुतघोरवीर्यं</a-v><a-v>स कुम्भकर्णो युधि वानरेन्द्रम्।</a-v><a-v>जहार सुग्रीवमभिप्रगृह्य</a-v><a-v>यथानिलो मेघमतिप्रचण्डः॥ ५०</a-v></p>
<p id="6.55.51"><a-v>स तं महामेघनिकाशरूप</a-v><a-v>मुत्पाट्य गच्छन्युधि कुम्भकर्णः।</a-v><a-v>रराज मेरुप्रतिमानरूपो</a-v><a-v>मेरुर्यथात्युच्छ्रितघोरशृङ्गः॥ ५१</a-v></p>
<p id="6.55.52"><a-v>ततः समुत्पाट्य जगाम वीरः</a-v><a-v>संस्तूयमानो युधि राक्षसेन्द्रैः।</a-v><a-v>शृण्वन्निनादं त्रिदशालयानां</a-v><a-v>प्लवंगराजग्रहविस्मितानाम्॥ ५२</a-v></p>
<p id="6.55.53"><a-v>ततस्तमादाय तदा स मेने</a-v><a-v>हरीन्द्रमिन्द्रोपममिन्द्रवीर्यः।</a-v><a-v>अस्मिन्हृते सर्वमिदं हृतं स्या</a-v><a-v>त्सराघवं सैन्यमितीन्द्रशत्रुः॥ ५३</a-v></p>
<p id="6.55.54"><a-v>विद्रुतां वाहिनीं दृष्ट्वा वानराणां ततस्ततः।</a-v><a-v>कुम्भकर्णेन सुग्रीवं गृहीतं चापि वानरम्॥ ५४</a-v></p>
<p id="6.55.55"><a-v>हनूमांश्चिन्तयामास मतिमान्मारुतात्मजः।</a-v><a-v>एवं गृहीते सुग्रीवे किं कर्तव्यं मया भवेत्॥ ५५</a-v></p>
<p id="6.55.56"><a-v>यद्वै न्याय्यं मया कर्तुं तत्करिष्यामि सर्वथा।</a-v><a-v>भूत्वा पर्वतसंकाशो नाशयिष्यामि राक्षसं॥ ५६</a-v></p>
<p id="6.55.57"><a-v>मया हते संयति कुम्भकर्णे</a-v><a-v>महाबले मुष्टिविशीर्णदेहे।</a-v><a-v>विमोचिते वानरपार्थिवे च</a-v><a-v>भवन्तु हृष्टाः प्रवगाः समग्राः॥ ५७</a-v></p>
<p id="6.55.58"><a-v>अथ वा स्वयमप्येष मोक्षं प्राप्स्यति पार्थिवः।</a-v><a-v>गृहीतोऽयं यदि भवेत्त्रिदशैः सासुरोरगैः॥ ५८</a-v></p>
<p id="6.55.59"><a-v>मन्ये न तावदात्मानं बुध्यते वानराधिपः।</a-v><a-v>शैलप्रहाराभिहतः कुम्भकर्णेन संयुगे॥ ५९</a-v></p>
<p id="6.55.60"><a-v>अयं मुहूर्तात्सुग्रीवो लब्धसंज्ञो महाहवे।</a-v><a-v>आत्मनो वानराणां च यत्पथ्यं तत्करिष्यति॥ ६०</a-v></p>
<p id="6.55.61"><a-v>मया तु मोक्षितस्यास्य सुग्रीवस्य महात्मनः।</a-v><a-v>अप्रीतश्च भवेत्कष्टा कीर्तिनाशश्च शाश्वतः॥ ६१</a-v></p>
<p id="6.55.62"><a-v>तस्मान्मुहूर्तं काङ्क्षिष्ये विक्रमं पार्थिवस्य नः।</a-v><a-v>भिन्नं च वानरानीकं तावदाश्वासयाम्यहम्॥ ६२</a-v></p>
<p id="6.55.63"><a-v>इत्येवं चिन्तयित्वा तु हनूमान्मारुतात्मजः।</a-v><a-v>भूयः संस्तम्भयामास वानराणां महाचमूम्॥ ६३</a-v></p>
<p id="6.55.64"><a-v>स कुम्भकर्णोऽथ विवेश लङ्कां</a-v><a-v>स्फुरन्तमादाय महाहरिं तम्।</a-v><a-v>विमानचर्यागृहगोपुरस्थैः</a-v><a-v>पुष्पाग्र्यवर्षैरवकीर्यमाणः॥ ६४</a-v></p>
<p id="6.55.65"><a-v>ततः स संज्ञामुपलभ्य कृच्छ्रा</a-v><a-v>द्बलीयसस्तस्य भुजान्तरस्थः।</a-v><a-v>अवेक्षमाणः पुरराजमार्गं</a-v><a-v>विचिन्तयामास मुहुर्महात्मा॥ ६५</a-v></p>
<p id="6.55.66"><a-v>एवं गृहीतेन कथं नु नाम</a-v><a-v>शक्यं मया संप्रति कर्तुमद्य।</a-v><a-v>तथा करिष्यामि यथा हरीणां</a-v><a-v>भविष्यतीष्टं च हितं च कार्यम्॥ ६६</a-v></p>
<p id="6.55.67"><a-v>ततः कराग्रैः सहसा समेत्य</a-v><a-v>राजा हरीणाममरेन्द्रशत्रोः।</a-v><a-v>नखैश्च कर्णौ दशनैश्च नासां</a-v><a-v>ददंश पार्श्वेषु च कुम्भकर्णम्॥ ६७</a-v></p>
<p id="6.55.68"><a-v>स कुम्भकर्णौ हृतकर्णनासो</a-v><a-v>विदारितस्तेन विमर्दितश्च।</a-v><a-v>रोषाभिभूतः क्षतजार्द्रगात्रः</a-v><a-v>सुग्रीवमाविध्य पिपेष भूमौ॥ ६८</a-v></p>
<p id="6.55.69"><a-v>स भूतले भीमबलाभिपिष्टः</a-v><a-v>सुरारिभिस्तैरभिहन्यमानः।</a-v><a-v>जगाम खं वेगवदभ्युपेत्य</a-v><a-v>पुनश्च रामेण समाजगाम॥ ६९</a-v></p>
<p id="6.55.70"><a-v>कर्णनासा विहीनस्य कुम्भकर्णो महाबलः।</a-v><a-v>रराज शोणितोत्सिक्तो गिरिः प्रस्रवणैरिव॥ ७०</a-v></p>
<p id="6.55.71"><a-v>ततः स पुर्याः सहसा महात्मा</a-v><a-v>निष्क्रम्य तद्वानरसैन्यमुग्रम्।</a-v><a-v>बभक्ष रक्षो युधि कुम्भकर्णः</a-v><a-v>प्रजा युगान्ताग्निरिव प्रदीप्तः॥ ७१</a-v></p>
<p id="6.55.72"><a-v>बुभुक्षितः शोणितमांसगृध्नुः</a-v><a-v>प्रविश्य तद्वानरसैन्यमुग्रम्।</a-v><a-v>चखाद रक्षांसि हरीन्पिशाचा</a-v><a-v>नृक्षांश्च मोहाद्युधि कुम्भकर्णः॥ ७२</a-v></p>
<p id="6.55.73"><a-v>एकं द्वौ त्रीन्बहून्क्रुद्धो वानरान्सह राक्षसैः।</a-v><a-v>समादायैकहस्तेन प्रचिक्षेप त्वरन्मुखे॥ ७३</a-v></p>
<p id="6.55.74"><a-v>संप्रस्रवंस्तदा मेदः शोणितं च महाबलः।</a-v><a-v>वध्यमानो नगेन्द्राग्रैर्भक्षयामास वानरान्।</a-v><a-v>ते भक्ष्यमाणा हरयो रामं जग्मुस्तदा गतिम्॥ ७४</a-v></p>
<p id="6.55.75"><a-v>तस्मिन्काले सुमित्रायाः पुत्रः परबलार्दनः।</a-v><a-v>चकार लक्ष्मणः क्रुद्धो युद्धं परपुरंजयः॥ ७५</a-v></p>
<p id="6.55.76"><a-v>स कुम्भकर्णस्य शराञ्शरीरे सप्त वीर्यवान्।</a-v><a-v>निचखानाददे चान्यान्विससर्ज च लक्ष्मणः॥ ७६</a-v></p>
<p id="6.55.77"><a-v>अतिक्रम्य च सौमित्रिं कुम्भकर्णो महाबलः।</a-v><a-v>राममेवाभिदुद्राव दारयन्निव मेदिनीम्॥ ७७</a-v></p>
<p id="6.55.78"><a-v>अथ दाशरथी रामो रौद्रमस्त्रं प्रयोजयन्।</a-v><a-v>कुम्भकर्णस्य हृदये ससर्ज निशिताञ्शरान्॥ ७८</a-v></p>
<p id="6.55.79"><a-v>तस्य रामेण विद्धस्य सहसाभिप्रधावतः।</a-v><a-v>अङ्गारमिश्राः क्रुद्धस्य मुखान्निश्चेरुरर्चिषः॥ ७९</a-v></p>
<p id="6.55.80"><a-v>तस्योरसि निमग्नाश्च शरा बर्हिणवाससः।</a-v><a-v>हस्ताच्चास्य परिभ्रष्टा पपातोर्व्यां महागदा॥ ८०</a-v></p>
<p id="6.55.81"><a-v>स निरायुधमात्मानं यदा मेने महाबलः।</a-v><a-v>मुष्टिभ्यां चारणाभ्यां च चकार कदनं महत्॥ ८१</a-v></p>
<p id="6.55.82"><a-v>स बाणैरतिविद्धाङ्गः क्षतजेन समुक्षितः।</a-v><a-v>रुधिरं परिसुस्राव गिरिः प्रस्रवणानिव॥ ८२</a-v></p>
<p id="6.55.83"><a-v>स तीव्रेण च कोपेन रुधिरेण च मूर्छितः।</a-v><a-v>वानरान्राक्षसानृक्षान्खादन्विपरिधावति॥ ८३</a-v></p>
<p id="6.55.84"><a-v>तस्मिन्काले स धर्मात्मा लक्ष्मणो राममब्रवीत्।</a-v><a-v>कुम्भकर्णवधे युक्तो योगान्परिमृशन्बहून्॥ ८४</a-v></p>
<p id="6.55.85"><a-v>नैवायं वानरान्राजन्न विजानाति राक्षसान्।</a-v><a-v>मत्तः शोणितगन्धेन स्वान्परांश्चैव खादति॥ ८५</a-v></p>
<p id="6.55.86"><a-v>साध्वेनमधिरोहन्तु सर्वतो वानरर्षभाः।</a-v><a-v>यूथपाश्च यथामुख्यास्तिष्ठन्त्वस्य समन्ततः॥ ८६</a-v></p>
<p id="6.55.87"><a-v>अप्ययं दुर्मतिः काले गुरुभारप्रपीडितः।</a-v><a-v>प्रपतन्राक्षसो भूमौ नान्यान्हन्यात्प्लवंगमान्॥ ८७</a-v></p>
<p id="6.55.88"><a-v>तस्य तद्वचनं श्रुत्वा राजपुत्रस्य धीमतः।</a-v><a-v>ते समारुरुहुर्हृष्टाः कुम्भकर्णं प्लवंगमाः॥ ८८</a-v></p>
<p id="6.55.89"><a-v>कुम्भकर्णस्तु संक्रुद्धः समारूढः प्लवंगमैः।</a-v><a-v>व्यधूनयत्तान्वेगेन दुष्टहस्तीव हस्तिपान्॥ ८९</a-v></p>
<p id="6.55.90"><a-v>तान्दृष्ट्वा निर्धूतान्रामो रुष्टोऽयमिति राक्षसः।</a-v><a-v>समुत्पपात वेगेन धनुरुत्तममाददे॥ ९०</a-v></p>
<p id="6.55.91"><a-v>स चापमादाय भुजंगकल्पं</a-v><a-v>दृढज्यमुग्रं तपनीयचित्रम्।</a-v><a-v>हरीन्समाश्वास्य समुत्पपात</a-v><a-v>रामो निबद्धोत्तमतूणबाणः॥ ९१</a-v></p>
<p id="6.55.92"><a-v>स वानरगणैस्तैस्तु वृतः परमदुर्जयः।</a-v><a-v>लक्ष्मणानुचरो रामः संप्रतस्थे महाबलः॥ ९२</a-v></p>
<p id="6.55.93"><a-v>स ददर्श महात्मानं किरीटिनमरिंदमम्।</a-v><a-v>शोणिताप्लुतसर्वाङ्गं कुम्भकर्णं महाबलम्॥ ९३</a-v></p>
<p id="6.55.94"><a-v>सर्वान्समभिधावन्तं यथारुष्टं दिशा गजम्।</a-v><a-v>मार्गमाणं हरीन्क्रुद्धं राक्षसैः परिवारितम्॥ ९४</a-v></p>
<p id="6.55.95"><a-v>विन्ध्यमन्दरसंकाशं काञ्चनाङ्गदभूषणम्।</a-v><a-v>स्रवन्तं रुधिरं वक्त्राद्वर्षमेघमिवोत्थितम्॥ ९५</a-v></p>
<p id="6.55.96"><a-v>जिह्वया परिलिह्यन्तं शोणितं शोणितोक्षितम्।</a-v><a-v>मृद्नन्तं वानरानीकं कालान्तकयमोपमम्॥ ९६</a-v></p>
<p id="6.55.97"><a-v>तं दृष्ट्वा राक्षसश्रेष्ठं प्रदीप्तानलवर्चसं।</a-v><a-v>विस्फारयामास तदा कार्मुकं पुरुषर्षभः॥ ९७</a-v></p>
<p id="6.55.98"><a-v>स तस्य चापनिर्घोषात्कुपितो नैरृतर्षभः।</a-v><a-v>अमृष्यमाणस्तं घोषमभिदुद्राव राघवम्॥ ९८</a-v></p>
<p id="6.55.99"><a-v>ततस्तु वातोद्धतमेघकल्पं</a-v><a-v>भुजंगराजोत्तमभोगबाहुम्।</a-v><a-v>तमापतन्तं धरणीधराभ</a-v><a-v>मुवाच रामो युधि कुम्भकर्णम्॥ ९९</a-v></p>
<p id="6.55.0"><a-v>आगच्छ रक्षोऽधिपमा विषाद</a-v><a-v>मवस्थितोऽहं प्रगृहीतचापः।</a-v><a-v>अवेहि मां शक्रसपत्न राम</a-v><a-v>मयं मुहूर्ताद्भविता विचेताः॥ ०</a-v></p>
<p><a-v>इति श्रीरामायणे युद्धकाण्डे पञ्चपञ्चाशः सर्गः ॥ ५५</a-v></p>
</a-sec><hr><a-source>वाल्मीकिरामायणम् Baroda Critical Edition</a-source><a-copyright>CC0. No rights reserved</a-copyright></a-document></main><footer>
<p><a href="/copyright.html">Copyright</a></p>
</footer></body></html>
