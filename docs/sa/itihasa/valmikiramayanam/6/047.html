<!DOCTYPE html><html lang="en"><head><meta charset="UTF-8"><meta name="viewport" content="width=device-width, initial-scale=1"><title>अध्येता - A Sanskrit Reader - वाल्मीकिरामायणम् युद्धकाण्डम् ४७ सर्गः</title><link rel="stylesheet" href="/a/main.css"><script src="/a/main.js"></script></head><body><header><p class="prayer">॥ ॐ श्री गणपतये नमः ॥</p>
<div class="logo"><h1>अध्येता</h1>
<p>a sanskrit reader</p>
<svg focusable="false" class="icon" xmlns="http://www.w3.org/2000/svg"><path d=""></path></svg></div></header><main><nav><a href='/'>Home</a> » <a href='/sa/itihasa/valmikiramayanam'>वाल्मीकिरामायणम्</a> » <a href='/sa/itihasa/valmikiramayanam/6'>वाल्मीकिरामायणम् युद्धकाण्डम्</a></nav><a-document loc="/sa/itihasa/valmikiramayanam/6/047.sxml"><a-title>वाल्मीकिरामायणम् युद्धकाण्डम् ४७ सर्गः</a-title><a-meta>
<p>Unique Words: 1080</p>
</a-meta><hr><a-sec><p id="6.47.1"><a-v>तस्मिन्हते राक्षससैन्यपाले</a-v><a-v>प्लवंगमानामृषभेण युद्धे।</a-v><a-v>भीमायुधं सागरतुल्यवेगं</a-v><a-v>प्रदुद्रुवे राक्षसराजसैन्यम्।</a-v><a-v>स कृत्तचापः शरताडितश्च</a-v><a-v>स्वेदार्द्रगात्रो रुधिरावसिक्तः।</a-v><a-v>जग्राह शक्तिं समुदग्रशक्तिः</a-v><a-v>स्वयम्भुदत्तां युधि देवशत्रुः॥ १</a-v></p>
<p id="6.47.2"><a-v>गत्वा तु रक्षोऽधिपतेः शशंसुः</a-v><a-v>सेनापतिं पावकसूनुशस्तम्।</a-v><a-v>तच्चापि तेषां वचनं निशम्य</a-v><a-v>रक्षोऽधिपः क्रोधवशं जगाम।</a-v><a-v>स तां विधूमानलसंनिकाशां</a-v><a-v>वित्रासनीं वानरवाहिनीनाम्।</a-v><a-v>चिक्षेप शक्तिं तरसा ज्वलन्तीं</a-v><a-v>सौमित्रये राक्षसराष्ट्रनाथः॥ २</a-v></p>
<p id="6.47.3"><a-v>संख्ये प्रहस्तं निहतं निशम्य</a-v><a-v>शोकार्दितः क्रोधपरीतचेताः।</a-v><a-v>उवाच तान्नैरृतयोधमुख्या</a-v><a-v>निन्द्रो यथा चामरयोधमुख्यान्।</a-v><a-v>तामापतन्तीं भरतानुजोऽस्त्रै</a-v><a-v>र्जघान बाणैश्च हुताग्निकल्पैः।</a-v><a-v>तथापि सा तस्य विवेश शक्ति</a-v><a-v>र्भुजान्तरं दाशरथेर्विशालम्॥ ३</a-v></p>
<p id="6.47.4"><a-v>नावज्ञा रिपवे कार्या यैरिन्द्रबलसूदनः।</a-v><a-v>सूदितः सैन्यपालो मे सानुयात्रः सकुञ्जरः।</a-v><a-v>शक्त्या ब्राम्या तु सौमित्रिस्ताडितस्तु स्तनान्तरे।</a-v><a-v>विष्णोरचिन्त्यं स्वं भागमात्मानं प्रत्यनुस्मरत्॥ ४</a-v></p>
<p id="6.47.5"><a-v>सोऽहं रिपुविनाशाय विजयायाविचारयन्।</a-v><a-v>स्वयमेव गमिष्यामि रणशीर्षं तदद्भुतम्।</a-v><a-v>ततो दानवदर्पघ्नं सौमित्रिं देवकण्टकः।</a-v><a-v>तं पीडयित्वा बाहुभ्यामप्रभुर्लङ्घनेऽभवत्॥ ५</a-v></p>
<p id="6.47.6"><a-v>अद्य तद्वानरानीकं रामं च सहलक्ष्मणम्।</a-v><a-v>निर्दहिष्यामि बाणौघैर्वनं दीप्तैरिवाग्निभिः।</a-v><a-v>हिमवान्मन्दरो मेरुस्त्रैलोक्यं वा सहामरैः।</a-v><a-v>शक्यं भुजाभ्यामुद्धर्तुं न संख्ये भरतानुजः॥ ६</a-v></p>
<p id="6.47.7"><a-v>स एवमुक्त्वा ज्वलनप्रकाशं</a-v><a-v>रथं तुरंगोत्तमराजियुक्तम्।</a-v><a-v>प्रकाशमानं वपुषा ज्वलन्तं</a-v><a-v>समारुरोहामरराजशत्रुः।</a-v><a-v>अथैनं वैष्णवं भागं मानुषं देहमास्थितम्</a-v><a-v>विसंज्ञं लक्ष्मणं दृष्ट्वा रावणो विस्मितोऽभवत्॥ ७</a-v></p>
<p id="6.47.8"><a-v>स शङ्खभेरीपटह प्रणादै</a-v><a-v>रास्फोटितक्ष्वेडितसिंहनादैः।</a-v><a-v>पुण्यैः स्तवैश्चाप्यभिपूज्यमान</a-v><a-v>स्तदा ययौ राक्षसराजमुख्यः।</a-v><a-v>अथ वायुसुतः क्रुद्धो रावणं समभिद्रवत्</a-v><a-v>आजघानोरसि क्रुद्धो वज्रकल्पेन मुष्टिना॥ ८</a-v></p>
<p id="6.47.9"><a-v>स शैलजीमूतनिकाश रूपै</a-v><a-v>र्मांसाशनैः पावकदीप्तनेत्रैः।</a-v><a-v>बभौ वृतो राक्षसराजमुख्यै</a-v><a-v>र्भूतैर्वृतो रुद्र इवामरेशः।</a-v><a-v>तेन मुष्टिप्रहारेण रावणो राक्षसेश्वरः</a-v><a-v>जानुभ्यामपतद्भूमौ चचाल च पपात च॥ ९</a-v></p>
<p id="6.47.10"><a-v>ततो नगर्याः सहसा महौजा</a-v><a-v>निष्क्रम्य तद्वानरसैन्यमुग्रम्।</a-v><a-v>महार्णवाभ्रस्तनितं ददर्श</a-v><a-v>समुद्यतं पादपशैलहस्तम्।</a-v><a-v>विसंज्ञं रावणं दृष्ट्वा समरे भीमविक्रमम्</a-v><a-v>ऋषयो वानराश्चैव नेदुर्देवाः सवासवाः॥ १०</a-v></p>
<p id="6.47.11"><a-v>तद्राक्षसानीकमतिप्रचण्ड</a-v><a-v>मालोक्य रामो भुजगेन्द्रबाहुः।</a-v><a-v>विभीषणं शस्त्रभृतां वरिष्ठ</a-v><a-v>मुवाच सेनानुगतः पृथुश्रीः।</a-v><a-v>हनूमानपि तेजस्वी लक्ष्मणं रावणार्दितम्</a-v><a-v>अनयद्राघवाभ्याशं बाहुभ्यां परिगृह्य तम्॥ ११</a-v></p>
<p id="6.47.12"><a-v>नानापताकाध्वजशस्त्रजुष्टं</a-v><a-v>प्रासासिशूलायुधचक्रजुष्टम्।</a-v><a-v>सैन्यं नगेन्द्रोपमनागजुष्टं</a-v><a-v>कस्येदमक्षोभ्यमभीरुजुष्टम्।</a-v><a-v>वायुसूनोः सुहृत्त्वेन भक्त्या परमया च सः</a-v><a-v>शत्रूणामप्रकम्प्योऽपि लघुत्वमगमत्कपेः॥ १२</a-v></p>
<p id="6.47.13"><a-v>ततस्तु रामस्य निशम्य वाक्यं</a-v><a-v>विभीषणः शक्रसमानवीर्यः।</a-v><a-v>शशंस रामस्य बलप्रवेकं</a-v><a-v>महात्मनां राक्षसपुंगवानाम्।</a-v><a-v>तं समुत्सृज्य सा शक्तिः सौमित्रिं युधि दुर्जयम्</a-v><a-v>रावणस्य रथे तस्मिन्स्थानं पुनरुपागमत्॥ १३</a-v></p>
<p id="6.47.14"><a-v>योऽसौ गजस्कन्धगतो महात्मा</a-v><a-v>नवोदितार्कोपमताम्रवक्त्रः।</a-v><a-v>प्रकम्पयन्नागशिरोऽभ्युपैति</a-v><a-v>ह्यकम्पनं त्वेनमवेहि राजन्।</a-v><a-v>रावणोऽपि महातेजाः प्राप्य संज्ञां महाहवे</a-v><a-v>आददे निशितान्बाणाञ्जग्राह च महद्धनुः॥ १४</a-v></p>
<p id="6.47.15"><a-v>योऽसौ रथस्थो मृगराजकेतु</a-v><a-v>र्धून्वन्धनुः शक्रधनुःप्रकाशम्।</a-v><a-v>करीव भात्युग्रविवृत्तदंष्ट्रः</a-v><a-v>स इन्द्रजिन्नाम वरप्रधानः।</a-v><a-v>आश्वस्तश्च विशल्यश्च लक्ष्मणः शत्रुसूदनः</a-v><a-v>विष्णोर्भागममीमांस्यमात्मानं प्रत्यनुस्मरन्॥ १५</a-v></p>
<p id="6.47.16"><a-v>यश्चैष विन्ध्यास्तमहेन्द्रकल्पो</a-v><a-v>धन्वी रथस्थोऽतिरथोऽतिवीर्यः।</a-v><a-v>विस्फारयंश्चापमतुल्यमानं</a-v><a-v>नाम्नातिकायोऽतिविवृद्धकायः।</a-v><a-v>निपातितमहावीरां वानराणां महाचमूम्</a-v><a-v>राघवस्तु रणे दृष्ट्वा रावणं समभिद्रवत्॥ १६</a-v></p>
<p id="6.47.17"><a-v>योऽसौ नवार्कोदितताम्रचक्षु</a-v><a-v>रारुह्य घण्टानिनदप्रणादम्।</a-v><a-v>गजं खरं गर्जति वै महात्मा</a-v><a-v>महोदरो नाम स एष वीरः।</a-v><a-v>अथैनमुपसंगम्य हनूमान्वाक्यमब्रवीत्</a-v><a-v>मम पृष्ठं समारुह्य रक्षसं शास्तुमर्हसि॥ १७</a-v></p>
<p id="6.47.18"><a-v>योऽसौ हयं काञ्चनचित्रभाण्ड</a-v><a-v>मारुह्य संध्याभ्रगिरिप्रकाशम्।</a-v><a-v>प्रासं समुद्यम्य मरीचिनद्धं</a-v><a-v>पिशाच एषाशनितुल्यवेगः।</a-v><a-v>तच्छ्रुत्वा राघवो वाक्यं वायुपुत्रेण भाषितम्</a-v><a-v>आरोहत्सहसा शूरो हनूमन्तं महाकपिम्</a-v><a-v>रथस्थं रावणं संख्ये ददर्श मनुजाधिपः॥ १८</a-v></p>
<p id="6.47.19"><a-v>यश्चैष शूलं निशितं प्रगृह्य</a-v><a-v>विद्युत्प्रभं किंकरवज्रवेगम्।</a-v><a-v>वृषेन्द्रमास्थाय गिरिप्रकाश</a-v><a-v>मायाति सोऽसौ त्रिशिरा यशस्वी।</a-v><a-v>तमालोक्य महातेजाः प्रदुद्राव स राघवः</a-v><a-v>वैरोचनमिव क्रुद्धो विष्णुरभ्युद्यतायुधः॥ १९</a-v></p>
<p id="6.47.20"><a-v>असौ च जीमूतनिकाश रूपः</a-v><a-v>कुम्भः पृथुव्यूढसुजातवक्षाः।</a-v><a-v>समाहितः पन्नगराजकेतु</a-v><a-v>र्विस्फारयन्भाति धनुर्विधून्वन्।</a-v><a-v>ज्याशब्दमकरोत्तीव्रं वज्रनिष्पेषनिस्वनम्</a-v><a-v>गिरा गम्भीरया रामो राक्षसेन्द्रमुवाच ह॥ २०</a-v></p>
<p id="6.47.21"><a-v>यश्चैष जाम्बूनदवज्रजुष्टं</a-v><a-v>दीप्तं सधूमं परिघं प्रगृह्य।</a-v><a-v>आयाति रक्षोबलकेतुभूतः</a-v><a-v>सोऽसौ निकुम्भोऽद्भुतघोरकर्मा।</a-v><a-v>तिष्ठ तिष्ठ मम त्वं हि कृत्वा विप्रियमीदृशम्</a-v><a-v>क्व नु राक्षसशार्दूल गतो मोक्षमवाप्स्यसि॥ २१</a-v></p>
<p id="6.47.22"><a-v>यश्चैष चापासिशरौघजुष्टं</a-v><a-v>पताकिनं पावकदीप्तरूपम्।</a-v><a-v>रथं समास्थाय विभात्युदग्रो</a-v><a-v>नरान्तकोऽसौ नगशृङ्गयोधी।</a-v><a-v>यदीन्द्रवैवस्वत भास्करान्वा</a-v><a-v>स्वयम्भुवैश्वानरशंकरान्वा।</a-v><a-v>गमिष्यसि त्वं दश वा दिशो वा</a-v><a-v>तथापि मे नाद्य गतो विमोक्ष्यसे॥ २२</a-v></p>
<p id="6.47.23"><a-v>यश्चैष नानाविधघोररूपै</a-v><a-v>र्व्याघ्रोष्ट्रनागेन्द्रमृगेन्द्रवक्त्रैः।</a-v><a-v>भूतैर्वृतो भाति विवृत्तनेत्रैः</a-v><a-v>सोऽसौ सुराणामपि दर्पहन्ता।</a-v><a-v>यश्चैष शक्त्याभिहतस्त्वयाद्य</a-v><a-v>इच्छन्विषादं सहसाभ्युपेतः।</a-v><a-v>स एष रक्षोगणराज मृत्युः</a-v><a-v>सपुत्रदारस्य तवाद्य युद्धे॥ २३</a-v></p>
<p id="6.47.24"><a-v>यत्रैतदिन्दुप्रतिमं विभाति</a-v><a-v>च्छत्त्रं सितं सूक्ष्मशलाकमग्र्यम्।</a-v><a-v>अत्रैष रक्षोऽधिपतिर्महात्मा</a-v><a-v>भूतैर्वृतो रुद्र इवावभाति।</a-v><a-v>राघवस्य वचः श्रुत्वा राक्षसेन्द्रो महाकपिम्</a-v><a-v>आजघान शरैस्तीक्ष्णैः कालानलशिखोपमैः॥ २४</a-v></p>
<p id="6.47.25"><a-v>असौ किरीटी चलकुण्डलास्यो</a-v><a-v>नागेन्द्रविन्ध्योपमभीमकायः।</a-v><a-v>महेन्द्रवैवस्वतदर्पहन्ता</a-v><a-v>रक्षोऽधिपः सूर्य इवावभाति।</a-v><a-v>राक्षसेनाहवे तस्य ताडितस्यापि सायकैः</a-v><a-v>स्वभावतेजोयुक्तस्य भूयस्तेजो व्यवर्धत॥ २५</a-v></p>
<p id="6.47.26"><a-v>प्रत्युवाच ततो रामो विभीषणमरिंदमम्।</a-v><a-v>अहो दीप्तो महातेजा रावणो राक्षसेश्वरः।</a-v><a-v>ततो रामो महातेजा रावणेन कृतव्रणम्।</a-v><a-v>दृष्ट्वा प्लवगशार्दूलं क्रोधस्य वशमेयिवान्॥ २६</a-v></p>
<p id="6.47.27"><a-v>आदित्य इव दुष्प्रेक्ष्यो रश्मिभिर्भाति रावणः</a-v><a-v>सुव्यक्तं लक्षये ह्यस्य रूपं तेजःसमावृतम्</a-v><a-v>तस्याभिसंक्रम्य रथं सचक्रं</a-v><a-v>साश्वध्वजच्छत्रमहापताकम्।</a-v><a-v>ससारथिं साशनिशूलखड्गं</a-v><a-v>रामः प्रचिच्छेद शरैः सुपुङ्खैः॥ २७</a-v></p>
<p id="6.47.28"><a-v>देवदानववीराणां वपुर्नैवंविधं भवेत्</a-v><a-v>यादृशं राक्षसेन्द्रस्य वपुरेतत्प्रकाशते</a-v><a-v>अथेन्द्रशत्रुं तरसा जघान</a-v><a-v>बाणेन वज्राशनिसंनिभेन।</a-v><a-v>भुजान्तरे व्यूढसुजातरूपे</a-v><a-v>वज्रेण मेरुं भगवानिवेन्द्रः॥ २८</a-v></p>
<p id="6.47.29"><a-v>सर्वे पर्वतसंकाशाः सर्वे पर्वतयोधिनः</a-v><a-v>सर्वे दीप्तायुधधरा योधश्चास्य महौजसः</a-v><a-v>यो वज्रपाताशनिसंनिपाता</a-v><a-v>न्न चुक्षुभे नापि चचाल राजा।</a-v><a-v>स रामबाणाभिहतो भृशार्त</a-v><a-v>श्चचाल चापं च मुमोच वीरः॥ २९</a-v></p>
<p id="6.47.30"><a-v>भाति राक्षसराजोऽसौ प्रदीप्तैर्भीमविक्रमैः</a-v><a-v>भूतैः परिवृतस्तीक्ष्णैर्देहवद्भिरिवान्तकः</a-v><a-v>तं विह्वलन्तं प्रसमीक्ष्य रामः</a-v><a-v>समाददे दीप्तमथार्धचन्द्रम्।</a-v><a-v>तेनार्कवर्णं सहसा किरीटं</a-v><a-v>चिच्छेद रक्षोऽधिपतेर्महात्माः॥ ३०</a-v></p>
<p id="6.47.31"><a-v>एवमुक्त्वा ततो रामो धनुरादाय वीर्यवान्</a-v><a-v>लक्ष्मणानुचरस्तस्थौ समुद्धृत्य शरोत्तमम्</a-v><a-v>तं निर्विषाशीविषसंनिकाशं</a-v><a-v>शान्तार्चिषं सूर्यमिवाप्रकाशम्।</a-v><a-v>गतश्रियं कृत्तकिरीटकूट</a-v><a-v>मुवाच रामो युधि राक्षसेन्द्रम्॥ ३१</a-v></p>
<p id="6.47.32"><a-v>ततः स रक्षोऽधिपतिर्महात्मा</a-v><a-v>रक्षांसि तान्याह महाबलानि।</a-v><a-v>द्वारेषु चर्यागृहगोपुरेषु</a-v><a-v>सुनिर्वृतास्तिष्ठत निर्विशङ्काः।</a-v><a-v>कृतं त्वया कर्म महत्सुभीमं</a-v><a-v>हतप्रवीरश्च कृतस्त्वयाहम्।</a-v><a-v>तस्मात्परिश्रान्त इति व्यवस्य</a-v><a-v>न त्वं शरैर्मृत्युवशं नयामि॥ ३२</a-v></p>
<p id="6.47.33"><a-v>विसर्जयित्वा सहसा ततस्ता</a-v><a-v>न्गतेषु रक्षःसु यथानियोगम्।</a-v><a-v>व्यदारयद्वानरसागरौघं</a-v><a-v>महाझषः पूर्ममिवार्णवौघम्।</a-v><a-v>स एवमुक्तो हतदर्पहर्षो</a-v><a-v>निकृत्तचापः स हताश्वसूतः।</a-v><a-v>शरार्दितः कृत्तमहाकिरीटो</a-v><a-v>विवेश लङ्कां सहसा स्म राजा॥ ३३</a-v></p>
<p id="6.47.34"><a-v>तमापतन्तं सहसा समीक्ष्य</a-v><a-v>दीप्तेषुचापं युधि राक्षसेन्द्रम्।</a-v><a-v>महत्समुत्पाट्य महीधराग्रं</a-v><a-v>दुद्राव रक्षोऽधिपतिं हरीशः।</a-v><a-v>तस्मिन्प्रविष्टे रजनीचरेन्द्रे</a-v><a-v>महाबले दानवदेवशत्रौ।</a-v><a-v>हरीन्विशल्यान्सहलक्ष्मणेन</a-v><a-v>चकार रामः परमाहवाग्रे॥ ३४</a-v></p>
<p id="6.47.35"><a-v>तच्छैलशृङ्गं बहुवृक्षसानुं</a-v><a-v>प्रगृह्य चिक्षेप निशाचराय।</a-v><a-v>तमापतन्तं सहसा समीक्ष्य</a-v><a-v>बिभेद बाणैस्तपनीयपुङ्खैः।</a-v><a-v>तस्मिन्प्रभग्ने त्रिदशेन्द्रशत्रौ</a-v><a-v>सुरासुरा भूतगणा दिशश्च।</a-v><a-v>ससागराः सर्षिमहोरगाश्च</a-v><a-v>तथैव भूम्यम्बुचराश्च हृष्टाः॥ ३५</a-v></p>
<p id="6.47.36"><a-v>तस्मिन्प्रवृद्धोत्तमसानुवृक्षे</a-v><a-v>शृङ्गे विकीर्णे पतिते पृथिव्याम्।</a-v><a-v>महाहिकल्पं शरमन्तकाभं</a-v><a-v>समाददे राक्षसलोकनाथः॥ ३६</a-v></p>
<p id="6.47.37"><a-v>स तं गृहीत्वानिलतुल्यवेगं</a-v><a-v>सविस्फुलिङ्गज्वलनप्रकाशम्।</a-v><a-v>बाणं महेन्द्राशनितुल्यवेगं</a-v><a-v>चिक्षेप सुग्रीववधाय रुष्टः॥ ३७</a-v></p>
<p id="6.47.38"><a-v>स सायको रावणबाहुमुक्तः</a-v><a-v>शक्राशनिप्रख्यवपुः शिताग्रः।</a-v><a-v>सुग्रीवमासाद्य बिभेद वेगा</a-v><a-v>द्गुहेरिता क्रौचमिवोग्रशक्तिः॥ ३८</a-v></p>
<p id="6.47.39"><a-v>स सायकार्तो विपरीतचेताः</a-v><a-v>कूजन्पृथिव्यां निपपात वीरः।</a-v><a-v>तं प्रेक्ष्य भूमौ पतितं विसंज्मं</a-v><a-v>नेदुः प्रहृष्टा युधि यातुधानाः॥ ३९</a-v></p>
<p id="6.47.40"><a-v>ततो गवाक्षो गवयः सुदंष्ट्र</a-v><a-v>स्तथर्षभो ज्योतिमुखो नलश्च।</a-v><a-v>शैलान्समुद्यम्य विवृद्धकायाः</a-v><a-v>प्रदुद्रुवुस्तं प्रति राक्षसेन्द्रम्॥ ४०</a-v></p>
<p id="6.47.41"><a-v>तेषां प्रहारान्स चकार मेघा</a-v><a-v>न्रक्षोऽधिपो बाणगणैः शिताग्रैः।</a-v><a-v>तान्वानरेन्द्रानपि बाणजालै</a-v><a-v>र्बिभेद जाम्बूनदचित्रपुङ्खैः॥ ४१</a-v></p>
<p id="6.47.42"><a-v>ते वानरेन्द्रास्त्रिदशारिबाणै</a-v><a-v>र्भिन्ना निपेतुर्भुवि भीमरूपाः।</a-v><a-v>ततस्तु तद्वानरसैन्यमुग्रं</a-v><a-v>प्रच्छादयामास स बाणजालैः॥ ४२</a-v></p>
<p id="6.47.43"><a-v>ते वध्यमानाः पतिताग्र्यवीरा</a-v><a-v>नानद्यमाना भयशल्यविद्धाः।</a-v><a-v>शाखामृगा रावणसायकार्ता</a-v><a-v>जग्मुः शरण्यं शरणं स्म रामम्॥ ४३</a-v></p>
<p id="6.47.44"><a-v>ततो महात्मा स धनुर्धनुष्मा</a-v><a-v>नादाय रामः सहरा जगाम।</a-v><a-v>तं लक्ष्मणः प्राञ्जलिरभ्युपेत्य</a-v><a-v>उवाच वाक्यं परमार्थयुक्तम्॥ ४४</a-v></p>
<p id="6.47.45"><a-v>काममार्यः सुपर्याप्तो वधायास्य दुरात्मनः।</a-v><a-v>विधमिष्याम्यहं नीचमनुजानीहि मां विभो॥ ४५</a-v></p>
<p id="6.47.46"><a-v>तमब्रवीन्महातेजा रामः सत्यपराक्रमः।</a-v><a-v>गच्छ यत्नपरश्चापि भव लक्ष्मण संयुगे॥ ४६</a-v></p>
<p id="6.47.47"><a-v>रावणो हि महावीर्यो रणेऽद्भुतपराक्रमः।</a-v><a-v>त्रैलोक्येनापि संक्रुद्धो दुष्प्रसह्यो न संशयः॥ ४७</a-v></p>
<p id="6.47.48"><a-v>तस्य च्छिद्राणि मार्गस्व स्वच्छिद्राणि च गोपय।</a-v><a-v>चक्षुषा धनुषा यत्नाद्रक्षात्मानं समाहितः॥ ४८</a-v></p>
<p id="6.47.49"><a-v>राघवस्य वचः श्रुत्वा संपरिष्वज्य पूज्य च।</a-v><a-v>अभिवाद्य ततो रामं ययौ सौमित्रिराहवम्॥ ४९</a-v></p>
<p id="6.47.50"><a-v>स रावणं वारणहस्तबाहु</a-v><a-v>र्ददर्श दीप्तोद्यतभीमचापम्।</a-v><a-v>प्रच्छादयन्तं शरवृष्टिजालै</a-v><a-v>स्तान्वानरान्भिन्नविकीर्णदेहान्॥ ५०</a-v></p>
<p id="6.47.51"><a-v>तमालोक्य महातेजा हनूमान्मारुतात्मजा।</a-v><a-v>निवार्य शरजालानि प्रदुद्राव स रावणम्॥ ५१</a-v></p>
<p id="6.47.52"><a-v>रथं तस्य समासाद्य भुजमुद्यम्य दक्षिणम्।</a-v><a-v>त्रासयन्रावणं धीमान्हनूमान्वाक्यमब्रवीत्॥ ५२</a-v></p>
<p id="6.47.53"><a-v>देवदानवगन्धर्वा यक्षाश्च सह राक्षसैः।</a-v><a-v>अवध्यत्वात्त्वया भग्ना वानरेभ्यस्तु ते भयम्॥ ५३</a-v></p>
<p id="6.47.54"><a-v>एष मे दक्षिणो बाहुः पञ्चशाखः समुद्यतः।</a-v><a-v>विधमिष्यति ते देहाद्भूतात्मानं चिरोषितम्॥ ५४</a-v></p>
<p id="6.47.55"><a-v>श्रुत्वा हनूमतो वाक्यं रावणो भीमविक्रमः।</a-v><a-v>संरक्तनयनः क्रोधादिदं वचनमब्रवीत्॥ ५५</a-v></p>
<p id="6.47.56"><a-v>क्षिप्रं प्रहर निःशङ्कं स्थिरां कीर्तिमवाप्नुहि।</a-v><a-v>ततस्त्वां ज्ञातिविक्रान्तं नाशयिष्यामि वानर॥ ५६</a-v></p>
<p id="6.47.57"><a-v>रावणस्य वचः श्रुत्वा वायुसूनुर्वचोऽब्रवीत्।</a-v><a-v>प्रहृतं हि मया पूर्वमक्षं स्मर सुतं तव॥ ५७</a-v></p>
<p id="6.47.58"><a-v>एवमुक्तो महातेजा रावणो राक्षसेश्वरः।</a-v><a-v>आजघानानिलसुतं तलेनोरसि वीर्यवान्॥ ५८</a-v></p>
<p id="6.47.59"><a-v>स तलाभिहतस्तेन चचाल च मुहुर्मुहुः।</a-v><a-v>आजघानाभिसंक्रुद्धस्तलेनैवामरद्विषम्॥ ५९</a-v></p>
<p id="6.47.60"><a-v>ततस्तलेनाभिहतो वानरेण महात्मना।</a-v><a-v>दशग्रीवः समाधूतो यथा भूमिचलेऽचलः॥ ६०</a-v></p>
<p id="6.47.61"><a-v>संग्रामे तं तथा दृष्ट्व रावणं तलताडितम्।</a-v><a-v>ऋषयो वानराः सिद्धा नेदुर्देवाः सहासुराः॥ ६१</a-v></p>
<p id="6.47.62"><a-v>अथाश्वस्य महातेजा रावणो वाक्यमब्रवीत्।</a-v><a-v>साधु वानरवीर्येण श्लाघनीयोऽसि मे रिपुः॥ ६२</a-v></p>
<p id="6.47.63"><a-v>रावणेनैवमुक्तस्तु मारुतिर्वाक्यमब्रवीत्।</a-v><a-v>धिगस्तु मम वीर्यं तु यत्त्वं जीवसि रावण॥ ६३</a-v></p>
<p id="6.47.64"><a-v>सकृत्तु प्रहरेदानीं दुर्बुद्धे किं विकत्थसे।</a-v><a-v>ततस्त्वां मामको मुष्टिर्नयिष्यामि यथाक्षयम्।</a-v><a-v>ततो मारुतिवाक्येन क्रोधस्तस्य तदाज्वलत्॥ ६४</a-v></p>
<p id="6.47.65"><a-v>संरक्तनयनो यत्नान्मुष्टिमुद्यम्य दक्षिणम्।</a-v><a-v>पातयामास वेगेन वानरोरसि वीर्यवान्।</a-v><a-v>हनूमान्वक्षसि व्यूधे संचचाल हतः पुनः॥ ६५</a-v></p>
<p id="6.47.66"><a-v>विह्वलं तं तदा दृष्ट्वा हनूमन्तं महाबलम्।</a-v><a-v>रथेनातिरथः शीघ्रं नीलं प्रति समभ्यगात्॥ ६६</a-v></p>
<p id="6.47.67"><a-v>पन्नगप्रतिमैर्भीमैः परमर्मातिभेदिभिः।</a-v><a-v>शरैरादीपयामास नीलं हरिचमूपतिम्॥ ६७</a-v></p>
<p id="6.47.68"><a-v>स शरौघसमायस्तो नीलः कपिचमूपतिः।</a-v><a-v>करेणैकेन शैलाग्रं रक्षोऽधिपतयेऽसृजत्॥ ६८</a-v></p>
<p id="6.47.69"><a-v>हनूमानपि तेजस्वी समाश्वस्तो महामनाः।</a-v><a-v>विप्रेक्षमाणो युद्धेप्सुः सरोषमिदमब्रवीत्॥ ६९</a-v></p>
<p id="6.47.70"><a-v>नीलेन सह संयुक्तं रावणं राक्षसेश्वरम्।</a-v><a-v>अन्येन युध्यमानस्य न युक्तमभिधावनम्॥ ७०</a-v></p>
<p id="6.47.71"><a-v>रावणोऽपि महातेजास्तच्छृङ्गं सप्तभिः शरैः।</a-v><a-v>आजघान सुतीक्ष्णाग्रैस्तद्विकीर्णं पपात ह॥ ७१</a-v></p>
<p id="6.47.72"><a-v>तद्विकीर्णं गिरेः शृङ्गं दृष्ट्वा हरिचमूपतिः।</a-v><a-v>कालाग्निरिव जज्वाल क्रोधेन परवीरहा॥ ७२</a-v></p>
<p id="6.47.73"><a-v>सोऽश्वकर्णान्धवान्सालांश्चूतांश्चापि सुपुष्पितान्।</a-v><a-v>अन्यांश्च विविधान्वृक्षान्नीलश्चिक्षेप संयुगे॥ ७३</a-v></p>
<p id="6.47.74"><a-v>स तान्वृक्षान्समासाद्य प्रतिचिच्छेद रावणः।</a-v><a-v>अभ्यवर्षत्सुघोरेण शरवर्षेण पावकिम्॥ ७४</a-v></p>
<p id="6.47.75"><a-v>अभिवृष्टः शरौघेण मेघेनेव महाचलः।</a-v><a-v>ह्रस्वं कृत्वा तदा रूपं ध्वजाग्रे निपपात ह॥ ७५</a-v></p>
<p id="6.47.76"><a-v>पावकात्मजमालोक्य ध्वजाग्रे समवस्थितम्।</a-v><a-v>जज्वाल रावणः क्रोधात्ततो नीलो ननाद ह॥ ७६</a-v></p>
<p id="6.47.77"><a-v>ध्वजाग्रे धनुषश्चाग्रे किरीटाग्रे च तं हरिम्।</a-v><a-v>लक्ष्मणोऽथ हनूमांश्च दृष्ट्वा रामश्च विस्मिताः॥ ७७</a-v></p>
<p id="6.47.78"><a-v>रावणोऽपि महातेजाः कपिलाघवविस्मितः।</a-v><a-v>अस्त्रमाहारयामास दीप्तमाग्नेयमद्भुतम्॥ ७८</a-v></p>
<p id="6.47.79"><a-v>ततस्ते चुक्रुशुर्हृष्टा लब्धलक्ष्याः प्लवंगमाः।</a-v><a-v>नीललाघवसंभ्रान्तं दृष्ट्वा रावणमाहवे॥ ७९</a-v></p>
<p id="6.47.80"><a-v>वानराणां च नादेन संरब्धो रावणस्तदा।</a-v><a-v>संभ्रमाविष्टहृदयो न किंचित्प्रत्यपद्यत॥ ८०</a-v></p>
<p id="6.47.81"><a-v>आग्नेयेनाथ संयुक्तं गृहीत्वा रावणः शरम्।</a-v><a-v>ध्वजशीर्षस्थितं नीलमुदैक्षत निशाचरः॥ ८१</a-v></p>
<p id="6.47.82"><a-v>ततोऽब्रवीन्महातेजा रावणो राक्षसेश्वरः।</a-v><a-v>कपे लाघवयुक्तोऽसि मायया परयानया॥ ८२</a-v></p>
<p id="6.47.83"><a-v>जीवितं खलु रक्षस्व यदि शक्नोषि वानर।</a-v><a-v>तानि तान्यात्मरूपाणि सृजसे त्वमनेकशः॥ ८३</a-v></p>
<p id="6.47.84"><a-v>तथापि त्वां मया मुक्तः सायकोऽस्त्रप्रयोजितः।</a-v><a-v>जीवितं परिरक्षन्तं जीविताद्भ्रंशयिष्यति॥ ८४</a-v></p>
<p id="6.47.85"><a-v>एवमुक्त्वा महाबाहू रावणो राक्षसेश्वरः।</a-v><a-v>संधाय बाणमस्त्रेण चमूपतिमताडयत्॥ ८५</a-v></p>
<p id="6.47.86"><a-v>सोऽस्त्रयुक्तेन बाणेन नीलो वक्षसि ताडितः।</a-v><a-v>निर्दह्यमानः सहसा निपपात महीतले॥ ८६</a-v></p>
<p id="6.47.87"><a-v>पितृमाहात्म्य संयोगादात्मनश्चापि तेजसा।</a-v><a-v>जानुभ्यामपतद्भूमौ न च प्राणैर्व्ययुज्यत॥ ८७</a-v></p>
<p id="6.47.88"><a-v>विसंज्ञं वानरं दृष्ट्वा दशग्रीवो रणोत्सुकः।</a-v><a-v>रथेनाम्बुदनादेन सौमित्रिमभिदुद्रुवे॥ ८८</a-v></p>
<p id="6.47.89"><a-v>तमाह सौमित्रिरदीनसत्त्वो</a-v><a-v>विस्फारयन्तं धनुरप्रमेयम्।</a-v><a-v>अन्वेहि मामेव निशाचरेन्द्र</a-v><a-v>न वानरांस्त्वं प्रति योद्धुमर्हसि॥ ८९</a-v></p>
<p id="6.47.90"><a-v>स तस्य वाक्यं परिपूर्णघोषं</a-v><a-v>ज्याशब्दमुग्रं च निशम्य राजा।</a-v><a-v>आसाद्य सौमित्रिमवस्थितं तं</a-v><a-v>कोपान्वितं वाक्यमुवाच रक्षः॥ ९०</a-v></p>
<p id="6.47.91"><a-v>दिष्ट्यासि मे राघव दृष्टिमार्गं</a-v><a-v>प्राप्तोऽन्तगामी विपरीतबुद्धिः।</a-v><a-v>अस्मिन्क्षणे यास्यसि मृत्युदेशं</a-v><a-v>संसाद्यमानो मम बाणजालैः॥ ९१</a-v></p>
<p id="6.47.92"><a-v>तमाह सौमित्रिरविस्मयानो</a-v><a-v>गर्जन्तमुद्वृत्तसिताग्रदंष्ट्रम्।</a-v><a-v>राजन्न गर्जन्ति महाप्रभावा</a-v><a-v>विकत्थसे पापकृतां वरिष्ठ॥ ९२</a-v></p>
<p id="6.47.93"><a-v>जानामि वीर्यं तव राक्षसेन्द्र</a-v><a-v>बलं प्रतापं च पराक्रमं च।</a-v><a-v>अवस्थितोऽहं शरचापपाणि</a-v><a-v>रागच्छ किं मोघविकत्थनेन॥ ९३</a-v></p>
<p id="6.47.94"><a-v>स एवमुक्तः कुपितः ससर्ज</a-v><a-v>रक्षोऽधिपः सप्तशरान्सुपुङ्खान्।</a-v><a-v>ताँल्लक्ष्मणः काञ्चनचित्रपुङ्खै</a-v><a-v>श्चिच्छेद बाणैर्निशिताग्रधारैः॥ ९४</a-v></p>
<p id="6.47.95"><a-v>तान्प्रेक्षमाणः सहसा निकृत्ता</a-v><a-v>न्निकृत्तभोगानिव पन्नगेन्द्रान्।</a-v><a-v>लङ्केश्वरः क्रोधवशं जगाम</a-v><a-v>ससर्ज चान्यान्निशितान्पृषत्कान्॥ ९५</a-v></p>
<p id="6.47.96"><a-v>स बाणवर्षं तु ववर्ष तीव्रं</a-v><a-v>रामानुजः कार्मुकसंप्रयुक्तम्।</a-v><a-v>क्षुरार्धचन्द्रोत्तमकर्णिभल्लैः</a-v><a-v>शरांश्च चिच्छेद न चुक्षुभे च॥ ९६</a-v></p>
<p id="6.47.97"><a-v>स लक्ष्मणश्चाशु शराञ्शिताग्रा</a-v><a-v>न्महेन्द्रवज्राशनितुल्यवेगान्।</a-v><a-v>संधाय चापे ज्वलनप्रकाशा</a-v><a-v>न्ससर्ज रक्षोऽधिपतेर्वधाय॥ ९७</a-v></p>
<p id="6.47.98"><a-v>स तान्प्रचिच्छेद हि राक्षसेन्द्र</a-v><a-v>श्छित्त्वा च ताँल्लक्ष्मणमाजघान।</a-v><a-v>शरेण कालाग्निसमप्रभेण</a-v><a-v>स्वयम्भुदत्तेन ललाटदेशे॥ ९८</a-v></p>
<p id="6.47.99"><a-v>स लक्ष्मणो रावणसायकार्त</a-v><a-v>श्चचाल चापं शिथिलं प्रगृह्य।</a-v><a-v>पुनश्च संज्ञां प्रतिलभ्य कृच्छ्रा</a-v><a-v>च्चिच्छेद चापं त्रिदशेन्द्रशत्रोः॥ ९९</a-v></p>
<p id="6.47.0"><a-v>निकृत्तचापं त्रिभिराजघान</a-v><a-v>बाणैस्तदा दाशरथिः शिताग्रैः।</a-v><a-v>स सायकार्तो विचचाल राजा</a-v><a-v>कृच्छ्राच्च संज्ञां पुनराससाद॥ ०</a-v></p>
<p><a-v>इति श्रीरामायणे युद्धकाण्डे सप्तचत्वारिंशः सर्गः ॥ ४७</a-v></p>
</a-sec><hr><a-source>वाल्मीकिरामायणम् Baroda Critical Edition</a-source><a-copyright>CC0. No rights reserved</a-copyright></a-document></main><footer>
<p><a href="/copyright.html">Copyright</a></p>
</footer></body></html>
