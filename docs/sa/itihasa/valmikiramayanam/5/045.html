<!DOCTYPE html><html lang="en"><head><meta charset="UTF-8"><meta name="viewport" content="width=device-width, initial-scale=1"><title>अध्येता - A Sanskrit Reader - वाल्मीकिरामायणम् सुन्दरकाण्डम् ४५ सर्गः</title><link rel="stylesheet" href="/a/main.css"><script src="/a/main.js"></script></head><body><header><p class="prayer">॥ ॐ श्री गणपतये नमः ॥</p>
<div class="logo"><h1>अध्येता</h1>
<p>a sanskrit reader</p>
<svg focusable="false" class="icon" xmlns="http://www.w3.org/2000/svg"><path d=""></path></svg></div></header><main><nav><a href='/'>Home</a> » <a href='/sa/itihasa/valmikiramayanam'>वाल्मीकिरामायणम्</a> » <a href='/sa/itihasa/valmikiramayanam/5'>वाल्मीकिरामायणम् सुन्दरकाण्डम्</a></nav><a-document loc="/sa/itihasa/valmikiramayanam/5/045.sxml"><a-title>वाल्मीकिरामायणम् सुन्दरकाण्डम् ४५ सर्गः</a-title><a-meta>
<p>Unique Words: 388</p>
</a-meta><hr><a-sec><p id="5.45.1"><a-v>सेनापतीन्पञ्च स तु प्रमापिता</a-v><a-v>न्हनूमता सानुचरान्सवाहनान्।</a-v><a-v>समीक्ष्य राजा समरोद्धतोन्मुखं</a-v><a-v>कुमारमक्षं प्रसमैक्षताक्षतम्॥ १</a-v></p>
<p id="5.45.2"><a-v>स तस्य दृष्ट्यर्पणसंप्रचोदितः</a-v><a-v>प्रतापवान्काञ्चनचित्रकार्मुकः।</a-v><a-v>समुत्पपाताथ सदस्युदीरितो</a-v><a-v>द्विजातिमुख्यैर्हविषेव पावकः॥ २</a-v></p>
<p id="5.45.3"><a-v>ततो महद्बालदिवाकरप्रभं</a-v><a-v>प्रतप्तजाम्बूनदजालसंततम्।</a-v><a-v>रथां समास्थाय ययौ स वीर्यवा</a-v><a-v>न्महाहरिं तं प्रति नैरृतर्षभः॥ ३</a-v></p>
<p id="5.45.4"><a-v>ततस्तपःसंग्रहसंचयार्जितं</a-v><a-v>प्रतप्तजाम्बूनदजालशोभितम्।</a-v><a-v>पताकिनं रत्नविभूषितध्वजं</a-v><a-v>मनोजवाष्टाश्ववरैः सुयोजितम्॥ ४</a-v></p>
<p id="5.45.5"><a-v>सुरासुराधृष्यमसंगचारिणं</a-v><a-v>रविप्रभं व्योमचरं समाहितम्।</a-v><a-v>सतूणमष्टासिनिबद्धबन्धुरं</a-v><a-v>यथाक्रमावेशितशक्तितोमरम्॥ ५</a-v></p>
<p id="5.45.6"><a-v>विराजमानं प्रतिपूर्णवस्तुना</a-v><a-v>सहेमदाम्ना शशिसूर्यवर्वसा।</a-v><a-v>दिवाकराभं रथमास्थितस्ततः</a-v><a-v>स निर्जगामामरतुल्यविक्रमः॥ ६</a-v></p>
<p id="5.45.7"><a-v>स पूरयन्खं च महीं च साचलां</a-v><a-v>तुरंगमतङ्गमहारथस्वनैः।</a-v><a-v>बलैः समेतैः स हि तोरणस्थितं</a-v><a-v>समर्थमासीनमुपागमत्कपिम्॥ ७</a-v></p>
<p id="5.45.8"><a-v>स तं समासाद्य हरिं हरीक्षणो</a-v><a-v>युगान्तकालाग्निमिव प्रजाक्षये।</a-v><a-v>अवस्थितं विस्मितजातसंभ्रमः</a-v><a-v>समैक्षताक्षो बहुमानचक्षुषा॥ ८</a-v></p>
<p id="5.45.9"><a-v>स तस्य वेगं च कपेर्महात्मनः</a-v><a-v>पराक्रमं चारिषु पार्थिवात्मजः।</a-v><a-v>विचारयन्खं च बलं महाबलो</a-v><a-v>हिमक्षये सूर्य इवाभिवर्धते॥ ९</a-v></p>
<p id="5.45.10"><a-v>स जातमन्युः प्रसमीक्ष्य विक्रमं</a-v><a-v>स्थिरः स्थितः संयति दुर्निवारणम्।</a-v><a-v>समाहितात्मा हनुमन्तमाहवे</a-v><a-v>प्रचोदयामास शरैस्त्रिभिः शितैः॥ १०</a-v></p>
<p id="5.45.11"><a-v>ततः कपिं तं प्रसमीक्ष्य गर्वितं</a-v><a-v>जितश्रमं शत्रुपराजयोर्जितम्।</a-v><a-v>अवैक्षताक्षः समुदीर्णमानसः</a-v><a-v>सबाणपाणिः प्रगृहीतकार्मुकः॥ ११</a-v></p>
<p id="5.45.12"><a-v>स हेमनिष्काङ्गदचारुकुण्डलः</a-v><a-v>समाससादाशु पराक्रमः कपिम्।</a-v><a-v>तयोर्बभूवाप्रतिमः समागमः</a-v><a-v>सुरासुराणामपि संभ्रमप्रदः॥ १२</a-v></p>
<p id="5.45.13"><a-v>ररास भूमिर्न तताप भानुमा</a-v><a-v>न्ववौ न वायुः प्रचचाल चाचलः।</a-v><a-v>कपेः कुमारस्य च वीक्ष्य संयुगं</a-v><a-v>ननाद च द्यौरुदधिश्च चुक्षुभे॥ १३</a-v></p>
<p id="5.45.14"><a-v>ततः स वीरः सुमुखान्पतत्रिणः</a-v><a-v>सुवर्णपुङ्खान्सविषानिवोरगान्।</a-v><a-v>समाधिसंयोगविमोक्षतत्त्ववि</a-v><a-v>च्छरानथ त्रीन्कपिमूर्ध्न्यपातयत्॥ १४</a-v></p>
<p id="5.45.15"><a-v>स तैः शरैर्मूर्ध्नि समं निपातितैः</a-v><a-v>क्षरन्नसृग्दिग्धविवृत्तलोचनः।</a-v><a-v>नवोदितादित्यनिभः शरांशुमा</a-v><a-v>न्व्यराजतादित्य इवांशुमालिकः॥ १५</a-v></p>
<p id="5.45.16"><a-v>ततः स पिङ्गाधिपमन्त्रिसत्तमः</a-v><a-v>समीक्ष्य तं राजवरात्मजं रणे।</a-v><a-v>उदग्रचित्रायुधचित्रकार्मुकं</a-v><a-v>जहर्ष चापूर्यत चाहवोन्मुखः॥ १६</a-v></p>
<p id="5.45.17"><a-v>स मन्दराग्रस्थ इवांशुमाली</a-v><a-v>विवृद्धकोपो बलवीर्यसंयुतः।</a-v><a-v>कुमारमक्षं सबलं सवाहनं</a-v><a-v>ददाह नेत्राग्निमरीचिभिस्तदा॥ १७</a-v></p>
<p id="5.45.18"><a-v>ततः स बाणासनशक्रकार्मुकः</a-v><a-v>शरप्रवर्षो युधि राक्षसाम्बुदः।</a-v><a-v>शरान्मुमोचाशु हरीश्वराचले</a-v><a-v>बलाहको वृष्टिमिवाचलोत्तमे॥ १८</a-v></p>
<p id="5.45.19"><a-v>ततः कपिस्तं रणचण्डविक्रमं</a-v><a-v>विवृद्धतेजोबलवीर्यसायकम्।</a-v><a-v>कुमारमक्षं प्रसमीक्ष्य संयुगे</a-v><a-v>ननाद हर्षाद्घनतुल्यविक्रमः॥ १९</a-v></p>
<p id="5.45.20"><a-v>स बालभावाद्युधि वीर्यदर्पितः</a-v><a-v>प्रवृद्धमन्युः क्षतजोपमेक्षणः।</a-v><a-v>समाससादाप्रतिमं रणे कपिं</a-v><a-v>गजो महाकूपमिवावृतं तृणैः॥ २०</a-v></p>
<p id="5.45.21"><a-v>स तेन बाणैः प्रसभं निपातितै</a-v><a-v>श्चकार नादं घननादनिःस्वनः।</a-v><a-v>समुत्पपाताशु नभः स मारुति</a-v><a-v>र्भुजोरुविक्षेपण घोरदर्शनः॥ २१</a-v></p>
<p id="5.45.22"><a-v>समुत्पतन्तं समभिद्रवद्बली</a-v><a-v>स राक्षसानां प्रवरः प्रतापवान्।</a-v><a-v>रथी रथश्रेष्ठतमः किरञ्शरैः</a-v><a-v>पयोधरः शैलमिवाश्मवृष्टिभिः॥ २२</a-v></p>
<p id="5.45.23"><a-v>स ताञ्शरांस्तस्य विमोक्षयन्कपि</a-v><a-v>श्चचार वीरः पथि वायुसेविते।</a-v><a-v>शरान्तरे मारुतवद्विनिष्पत</a-v><a-v>न्मनोजवः संयति चण्डविक्रमः॥ २३</a-v></p>
<p id="5.45.24"><a-v>तमात्तबाणासनमाहवोन्मुखं</a-v><a-v>खमास्तृणन्तं विविधैः शरोत्तमैः।</a-v><a-v>अवैक्षताक्षं बहुमानचक्षुषा</a-v><a-v>जगाम चिन्तां च स मारुतात्मजः॥ २४</a-v></p>
<p id="5.45.25"><a-v>ततः शरैर्भिन्नभुजान्तरः कपिः</a-v><a-v>कुमारवर्येण महात्मना नदन्।</a-v><a-v>महाभुजः कर्मविशेषतत्त्ववि</a-v><a-v>द्विचिन्तयामास रणे पराक्रमम्॥ २५</a-v></p>
<p id="5.45.26"><a-v>अबालवद्बालदिवाकरप्रभः</a-v><a-v>करोत्ययं कर्म महन्महाबलः।</a-v><a-v>न चास्य सर्वाहवकर्मशोभिनः</a-v><a-v>प्रमापणे मे मतिरत्र जायते॥ २६</a-v></p>
<p id="5.45.27"><a-v>अयं महात्मा च महांश्च वीर्यतः</a-v><a-v>समाहितश्चातिसहश्च संयुगे।</a-v><a-v>असंशयं कर्मगुणोदयादयं</a-v><a-v>सनागयक्षैर्मुनिभिश्च पूजितः॥ २७</a-v></p>
<p id="5.45.28"><a-v>पराक्रमोत्साहविवृद्धमानसः</a-v><a-v>समीक्षते मां प्रमुखागतः स्थितः।</a-v><a-v>पराक्रमो ह्यस्य मनांसि कम्पये</a-v><a-v>त्सुरासुराणामपि शीघ्रकारिणः॥ २८</a-v></p>
<p id="5.45.29"><a-v>न खल्वयं नाभिभवेदुपेक्षितः</a-v><a-v>पराक्रमो ह्यस्य रणे विवर्धते।</a-v><a-v>प्रमापणं त्वेव ममास्य रोचते</a-v><a-v>न वर्धमानोऽग्निरुपेक्षितुं क्षमः॥ २९</a-v></p>
<p id="5.45.30"><a-v>इति प्रवेगं तु परस्य तर्कय</a-v><a-v>न्स्वकर्मयोगं च विधाय वीर्यवान्।</a-v><a-v>चकार वेगं तु महाबलस्तदा</a-v><a-v>मतिं च चक्रेऽस्य वधे महाकपिः॥ ३०</a-v></p>
<p id="5.45.31"><a-v>स तस्य तानष्टहयान्महाजवा</a-v><a-v>न्समाहितान्भारसहान्विवर्तने।</a-v><a-v>जघान वीरः पथि वायुसेविते</a-v><a-v>तलप्रहालैः पवनात्मजः कपिः॥ ३१</a-v></p>
<p id="5.45.32"><a-v>ततस्तलेनाभिहतो महारथः</a-v><a-v>स तस्य पिङ्गाधिपमन्त्रिनिर्जितः।</a-v><a-v>स भग्ननीडः परिमुक्तकूबरः</a-v><a-v>पपात भूमौ हतवाजिरम्बरात्॥ ३२</a-v></p>
<p id="5.45.33"><a-v>स तं परित्यज्य महारथो रथं</a-v><a-v>सकार्मुकः खड्गधरः खमुत्पतत्।</a-v><a-v>तपोऽभियोगादृषिरुग्रवीर्यवा</a-v><a-v>न्विहाय देहं मरुतामिवालयम्॥ ३३</a-v></p>
<p id="5.45.34"><a-v>ततः कपिस्तं विचरन्तमम्बरे</a-v><a-v>पतत्रिराजानिलसिद्धसेविते।</a-v><a-v>समेत्य तं मारुतवेगविक्रमः</a-v><a-v>क्रमेण जग्राह च पादयोर्दृढम्॥ ३४</a-v></p>
<p id="5.45.35"><a-v>स तं समाविध्य सहस्रशः कपि</a-v><a-v>र्महोरगं गृह्य इवाण्डजेश्वरः।</a-v><a-v>मुमोच वेगात्पितृतुल्यविक्रमो</a-v><a-v>महीतले संयति वानरोत्तमः॥ ३५</a-v></p>
<p id="5.45.36"><a-v>स भग्नबाहूरुकटीशिरो धरः</a-v><a-v>क्षरन्नसृन्निर्मथितास्थिलोचनः।</a-v><a-v>स भिन्नसंधिः प्रविकीर्णबन्धनो</a-v><a-v>हतः क्षितौ वायुसुतेन राक्षसः॥ ३६</a-v></p>
<p id="5.45.37"><a-v>महाकपिर्भूमितले निपीड्य तं।</a-v><a-v>चकार रक्षोऽधिपतेर्महद्भयम्॥ ३७</a-v></p>
<p id="5.45.38"><a-v>महर्षिभिश्चक्रचरैर्महाव्रतैः</a-v><a-v>समेत्य भूतैश्च सयक्षपन्नगैः।</a-v><a-v>सुरैश्च सेन्द्रैर्भृशजातविस्मयै</a-v><a-v>र्हते कुमारे स कपिर्निरीक्षितः॥ ३८</a-v></p>
<p id="5.45.39"><a-v>निहत्य तं वज्रसुतोपमप्रभं</a-v><a-v>कुमारमक्षं क्षतजोपमेक्षणम्।</a-v><a-v>तदेव वीरोऽभिजगाम तोरणं</a-v><a-v>कृतक्षणः काल इव प्रजाक्षये॥ ३९</a-v></p>
<p><a-v>इति श्रीरामायणे सुन्दरकाण्डे पञ्चचत्वारिंशः सर्गः ॥ ४५</a-v></p>
</a-sec><hr><a-source>वाल्मीकिरामायणम् Baroda Critical Edition</a-source><a-copyright>CC0. No rights reserved</a-copyright></a-document></main><footer>
<p><a href="/copyright.html">Copyright</a></p>
</footer></body></html>
