<!DOCTYPE html><html lang="en"><head><meta charset="UTF-8"><meta name="viewport" content="width=device-width, initial-scale=1"><title>अध्येता - A Sanskrit Reader - वाल्मीकिरामायणम् किष्किन्धाकाण्डम् ५६ सर्गः</title><link rel="stylesheet" href="/a/main.css"><script src="/a/main.js"></script></head><body><header><p class="prayer">॥ ॐ श्री गणपतये नमः ॥</p>
<div class="logo"><h1>अध्येता</h1>
<p>a sanskrit reader</p>
<svg focusable="false" class="icon" xmlns="http://www.w3.org/2000/svg"><path d=""></path></svg></div></header><main><nav><a href='/'>Home</a> » <a href='/sa/itihasa/valmikiramayanam'>वाल्मीकिरामायणम्</a> » <a href='/sa/itihasa/valmikiramayanam/4'>वाल्मीकिरामायणम् किष्किन्धाकाण्डम्</a></nav><a-document loc="/sa/itihasa/valmikiramayanam/4/056.sxml"><a-title>वाल्मीकिरामायणम् किष्किन्धाकाण्डम् ५६ सर्गः</a-title><a-meta>
<p>Unique Words: 194</p>
</a-meta><hr><a-sec><p id="4.56.1"><a-v>शोकाद्भ्रष्टस्वरमपि श्रुत्वा ते हरियूथपाः।</a-v><a-v>श्रद्दधुर्नैव तद्वाक्यं कर्मणा तस्य शङ्किताः॥ १</a-v></p>
<p id="4.56.2"><a-v>ते प्रायमुपविष्टास्तु दृष्ट्वा गृध्रं प्लवंगमाः।</a-v><a-v>चक्रुर्बुद्धिं तदा रौद्रां सर्वान्नो भक्षयिष्यति॥ २</a-v></p>
<p id="4.56.3"><a-v>सर्वथा प्रायमासीनान्यदि नो भक्षयिष्यति।</a-v><a-v>कृतकृत्या भविष्यामः क्षिप्रं सिद्धिमितो गताः॥ ३</a-v></p>
<p id="4.56.4"><a-v>एतां बुद्धिं ततश्चक्रुः सर्वे ते वानरर्षभाः।</a-v><a-v>अवतार्य गिरेः शृङ्गाद्गृध्रमाहाङ्गदस्तदा॥ ४</a-v></p>
<p id="4.56.5"><a-v>बभूवुर्क्षरजो नाम वानरेन्द्रः प्रतापवान्।</a-v><a-v>ममार्यः पार्थिवः पक्षिन्धार्मिकौ तस्य चात्मजौ॥ ५</a-v></p>
<p id="4.56.6"><a-v>सुग्रीवश्चैव वली च पुत्रावोघबलावुभौ।</a-v><a-v>लोके विश्रुतकर्माभूद्राजा वाली पिता मम॥ ६</a-v></p>
<p id="4.56.7"><a-v>राजा कृत्स्नस्य जगत इक्ष्वाकूणां महारथः।</a-v><a-v>रामो दाशरथिः श्रीमान्प्रविष्टो दण्डकावनम्॥ ७</a-v></p>
<p id="4.56.8"><a-v>लक्ष्मणेन सह भ्रात्रा वैदेह्या चापि भार्यया।</a-v><a-v>पितुर्निदेशनिरतो धर्म्यं पन्थानमाश्रितः।</a-v><a-v>तस्य भार्या जनस्थानाद्रावणेन हृता बलात्॥ ८</a-v></p>
<p id="4.56.9"><a-v>रामस्य च पितुर्मित्रं जटायुर्नाम गृध्रराट्।</a-v><a-v>ददर्श सीतां वैदेहीं ह्रियमाणां विहायसा॥ ९</a-v></p>
<p id="4.56.10"><a-v>रावणं विरथं कृत्वा स्थापयित्वा च मैथिलीम्।</a-v><a-v>परिश्रान्तश्च वृद्धश्च रावणेन हतो रणे॥ १०</a-v></p>
<p id="4.56.11"><a-v>एवं गृध्रो हतस्तेन रावणेन बहीयसा।</a-v><a-v>संस्कृतश्चापि रामेण गतश्च गतिमुत्तमाम्॥ ११</a-v></p>
<p id="4.56.12"><a-v>ततो मम पितृव्येण सुग्रीवेण महात्मना।</a-v><a-v>चकार राघवः सख्यं सोऽवधीत्पितरं मम॥ १२</a-v></p>
<p id="4.56.13"><a-v>माम पित्रा विरुद्धो हि सुग्रीवः सचिवैः सह।</a-v><a-v>निहत्य वालिनं रामस्ततस्तमभिषेचयत्॥ १३</a-v></p>
<p id="4.56.14"><a-v>स राज्ये स्थापितस्तेन सुग्रीवो वानरेश्वरः।</a-v><a-v>राजा वानरमुख्यानां येन प्रस्थापिता वयम्॥ १४</a-v></p>
<p id="4.56.15"><a-v>एवं रामप्रयुक्तास्तु मार्गमाणास्ततस्ततः।</a-v><a-v>वैदेहीं नाधिगच्छामो रात्रौ सूर्यप्रभामिव॥ १५</a-v></p>
<p id="4.56.16"><a-v>ते वयं दण्दकारण्यं विचित्य सुसमाहिताः।</a-v><a-v>अज्ञानात्तु प्रविष्टाः स्म धरण्या विवृतं बिलम्॥ १६</a-v></p>
<p id="4.56.17"><a-v>मयस्य माया विहितं तद्बिलं च विचिन्वताम्।</a-v><a-v>व्यतीतस्तत्र नो मासो यो राज्ञा सामयः कृतः॥ १७</a-v></p>
<p id="4.56.18"><a-v>ते वयं कपिराजस्य सर्वे वचनकारिणः।</a-v><a-v>कृतां संस्थामतिक्रान्ता भयात्प्रायमुपास्महे॥ १८</a-v></p>
<p id="4.56.19"><a-v>क्रुद्धे तस्मिंस्तु काकुत्स्थे सुग्रीवे च सलक्ष्मणे।</a-v><a-v>गतानामपि सर्वेषां तत्र नो नास्ति जीवितम्॥ १९</a-v></p>
<p><a-v>इति श्रीरामायणे किष्किन्धाकाण्डे षट्पञ्चाशः सर्गः ॥ ५६</a-v></p>
</a-sec><hr><a-source>वाल्मीकिरामायणम् Baroda Critical Edition</a-source><a-copyright>CC0. No rights reserved</a-copyright></a-document></main><footer>
<p><a href="/copyright.html">Copyright</a></p>
</footer></body></html>
